<!DOCTYPE html>
<html>
    <title>
        மருத்துவ குணம் நிறைந்த கடுகு 
    </title>
    <style>
        h2{
            color:red;
            background: black;
            font-size: 50px;
        }
        p{
            font-size: 25px;
            background-color: darkviolet;
        }
    </style>
    <h2>
        மருத்துவ குணம் நிறைந்த கடுகு 
    </h2>
    <p>
        சமையலுக்கு மிகவும் முக்கியமான பொருளாக விளங்குவது கடுகு. கடுகு சிறுத்தாலும் காரம் குறையாது என்பார்கள். அது போல ஏராளமான மருத்துவ குணங்களை கொண்டது கடுகு. 

கடுகு என்பது தாவரங்களில் இருந்து பெறப்படும் ஒரு சிறிய, உருளை வடிவ விதையாகும். கடுகில் கருங்கடுகு, வெண்கடுகு, மலைக்கடுகு, சிறுகடுகு என பலவகை உண்டு. இது சிறு செடி வகையைச் சார்ந்தது. இந்தியாவில் பல இடங்களில் பயிராகிறது. வெண்கடுகை விட கருங்கடுகில் காரம் மிகுந்து காணப்படும். கடுகின் மேல் தோல் அப்புறப்படுத்தப்படும் போது  மைரோஸினேஸ் எனப்படும் நொதியம் வெளிப்படுகிறது. இதுவே கடுகின் தனிப்பட்ட சுவைக்கு காரணம். 

இந்திய சமையலில் சூடான எண்ணெயில் பொரித்து, அதன் மேல் தோலியை அகற்றுகிறார்கள். மேலை நாடுகளில் கடுகை பொடியாக  அரைத்து விழுதாக தயார் செய்யப்பட்டதையே உணவில் பயன்படுத்துகிறார்கள். 
</p><h2>
அடங்கியுள்ள சத்துக்கள்
</h2><p>
*  கடுகு அதிக கலோரி ஆற்றல் தரக்கூடியது. 100 கிராம் கடுகில் 508 கலோரி ஆற்றல் கிடைக்கும். எளிதில் வளர்சிதை மாற்றம் அடையும் நார்சத்து உள்ளது. 
</p><p>
*  கெட்ட கொழுப்பை கட்டுப்படுத்தும் ஆற்றலும், உடல் பருமனை குறைக்கும் ஆற்றலும் கடுகிற்கு உண்டு. 
</p><p>
*  கடுகு விதைகளில் உடலுக்கு அவசியமான எண்ணெய்ச் சத்து உள்ளது. 
</p><p>
*  நியாசிசன் (வைட்டமின் பி3) ரத்தத்தில் கொழுப்பின் அளவை கட்டுக்குள் வைக்கும்.
</p><p>
*  கால்சியம், மாங்கனீஸ், தாமிரம், இரும்பு, செலினி யம், துத்தநாகம் போன்ற தாது உப்புக் களும் கடுகில் உள்ளது. கால்சியம் எலும்புகளின் உறுதிக்கும், தாமிரம், ரத்த சிவப்பணுக்கள் உற்பத்திக்கும் இரும்பு செல்களின் வளர்ச்சிதை மாற்றம் மற்றும் ரத்த அணுக்கள் உற்பத்தியில் பங்கெடுக்கின்றன. 
</p><h2>
மருத்துவ குணங்கள்
</h2><p>
√ இருமல், விக்கலை கட்டுப்படுத்த கூடியது, விஷத்தை முறிக்க வல்லது. ஜீரண கோளாறுகளை சரிசெய்யும்,   தலைவலியை போக்கும், ரத்தத்தை சுத்தப்படுத்த கூடியது, கோடை காலங்களில் உடலில் ஏற்படும் கட்டிகளுக்கு கடுகு அரைத்துப் பூசப்படுகிறது.  
</p><p>
√ கடுகு விதைகளில் குளுக்கோஸினோலேட்ஸ் மற்றும் மைரோசினேஸ் ஆகிய கலவைகள் நிறைந்துள்ளது. இது உடலில் கேன்சர் உருவாகக் காரணமான செல்களின் வளாச்சியைத் தடுக்கிறது.  
</p><h2>
உணவில் கடுகை சேர்ப்பதன் மூலம் கிடைக்கும் நன்மைகள்
</h2><p>
• கடுகில் உள்ள மக்னீசியம் நரம்பு மண்டலத்திற்கு ஊட்டமளித்து உடலின் பல்வேறு பகுதிகளில் ஏற்படும் வலிகள் மற்றும் தசைப்பிடிப்புகளுக்கு நிவாரணம் தருகிறது. 
</p><p>
• கடுகில் உள்ள நார்ச்சத்து செரிமான சக்தியை மேம்படுத்துகிறது, உடல் கழிவுகளை எளிதாக வெளியேற்ற உதவுகிறது.  
</p><p>
• கடுகில் செலினியம் என்கிற மினரல்    எலும்புகளை உறுதியாக்குகிறது, மேலும் நகங்கள், தலைமுடி மற்றும் பற்களுக்கு வலிமை சேர்க்க உதவுகிறது. 
</p><p>
• கடுகில் ஆன்டி-ஆக்சிடன்ட்கள் மற்றும் ஆன்டி இன்ப்ளாமேட்டரி மூலக்கூறுகள் ஈறுகள், பற்கள் மற்றும் எலும்புகளில் ஏற்படும் வலியை குறைக்க உதவுகிறது. 
</p><p>
• கடுகு விதைகள் உங்கள் சருமத்திற்கு ஈரப்பதம் அளித்து சருமத்தில் உள்ள அழுக்குகளை நீக்கி பருக்களில் இருந்து பாதுகாக்கிறது. 
</p><p>
• கடுகு விதைகளில் அடங்கியுள்ள ஆன்டி இன்ப்ளாமேட்டரி மூலக் கூறுகள் உடலில் வீக்கத்தை குறைக்கிறது. 
</p><p>
• கடுகு விதைகளில் வைட்டமின் ஏ, கே மற்றும் சி நிறைந்து காணப்படுவதால் இது வயதாவதை தாமதப்படுத்த உதவுகிறது. 
</p><p>
• முடி வளர்ச்சிக்கு உதவுகிறது,  வலுவிழந்த முடி உடைதல் தடுக்கப்பட்டு வலுவான கூந்தலுக்கு இது உதவும். 
</p><p>
• கடுகு எண்ணெயில் நாம் வழக்கமாக உபயோகிக்கும் நல்லெண்ணெய் போன்று ஏராளமான மருத்துவ குணங்கள் இருக்கின்றன. அதில் உள்ள சில உட்பொருள்கள் கேன்சர் செல்களைத் தாக்கி அழிக்கக்கூடிய ஆற்றல் கொண்டது.  
</p><p>
• கடுகு எண்ணெய் பயன்படுத்துவதன் மூலம் உடலில் கொலஸ்ட்ரால் அளவு கட்டுப்படுத்தப் பட்டு இருதய நோய் வராமல் காக்கிறது, இரத்த அழுத்தத்தை கட்டுப்படுத்துகிறது.
</p><h2>
கடுகு மருந்தாகும் விதம்
</h2><p>
1. தலைவலி, ஒற்றைத் தலைவலிக்கு கடுகை அரைத்து பற்று போடலாம். காதைச் சுற்றி பற்று போட்டால் காது இரைச்சல், காது வலி தீரும்.
</p><p>
2. விஷம் அருந்தியவர்களுக்கு இரண்டு கிராம் கடுகை நீர்விட்டு அரைத்து கொடுத்தால் உடனடியாக வாந்தி ஏற்படும், இதனால் விஷத்தின் தாக்கம் கட்டுப்படும்.
</p><p>
3. தேனில் கடுகை அரைத்து கொடுக்க ஆஸ்துமா, கபம் குணமடையும், சிறுநீரைப் பெருக்கும்.
</p><p>
4. கடுகு, மஞ்சள் சமஅளவு எடுத்து நல்லெண்ணெயில் காய்ச்சி வடிக்கட்டிக் காதில் சில சொட்டுக்கள் விட தலைவலிக்கு நிவாரணம் கிடைக்கும். 
</p><p>
5. கடுகை அரைத்து துணியில் தடவி வலி உள்ள இடங்களில் வைத்து கட்ட வலி நீங்கும். இரத்தக்கட்டு மேல் வைத்து கட்ட குணமாகும். மார்புக்குழியில் துணியில்  தடவிப்போட விக்கல் தணியும். கொண்டை சதைப் பிடிப்புக்கும் பலன் தரும். 
</p><p>
6. வெந்நீரில் கடுகை ஊறவைத்து வடிகட்டி அருந்தினால் விக்கல் நீங்கும். 
</p><h2>
கடுகை பாதுகாக்கும் முறை
</h2><p>
ஈரப்பதம் இல்லாத பாத்திரத்தில் வைத்தால் 1 வருடம் வரை இருக்கும், பொடியாக்கி வைத்தால் 6 மாதம் வரை வைத்துக் கொள்ளலாம்.

    </p>
</html>