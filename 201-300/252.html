<!DOCTYPE html>
<html>
    <title>
        சிறுநீர் நுரைத்துப் போக காரணம் என்ன? 
    </title>
    <style>
        h2{
            color:red;
            background: black;
            font-size: 50px;
        }
        p{
            font-size: 25px;
            background-color: blueviolet;
        }
    </style>
    <h2>
        சிறுநீர் நுரைத்துப் போக காரணம் என்ன? 
    </h2>
    <p>
        சிறுநீர் நுரைத்து போனால் அது சிறுநீரக பாதிப்புக்கான முதல் கட்ட அறிகுறியாக இருக்கலாம். உடலில் உள்ள புரதத்தை வடிகட்ட முடியாமல் சிறுநீரகம் அதை வெளியேற்றுவதால் தான் சிறுநீர் நுரைத்து போகும் என மருத்துவர்கள் கூறுகின்றனர். பொதுவாக 50-70% சிறுநீரக பாதிப்பு ஏற்பட்ட பிறகே நோயாளிகள் மருத்துவமனைக்கு வருகின்றனர். எனவே முதல்கட்ட அறிகுறிகளை கண்டிப்பாக தவறவிடக்கூடாது என அறிவுறுத்துகின்றனர்.

பலருக்கு எந்தவித அறிகுறிகளுமே இல்லாமல் சிறுநீரக பாதிப்பு ஏற்படலாம். சில நேரங்களில் அறிகுறிகள் தென்படும். அதை கவனிக்க வேண்டியது அவசியமாகும். பொதுவாக 24 மணி நேரத்தில் 150 மிகி புரதம் மட்டுமே உடலிலிருந்து வெளியேறும். அதைவிட அதிகமாக வெளியேறும் போது சிறுநீர் நுரைத்து போகும். 

சிறுநீரகத்தில் உள்ள 10 லட்சம் நெப்ரோன்கள் வடிகட்டும் தன்மையை மெல்ல இழக்கும் போது புரதம் வெளியேறக்கூடும். இது சிறுநீரகம் செயலிழப்பின் முதல் கட்ட அறிகுறியாகும்.

நீரழிவு நோய்க்கு 5 வருடத்திற்கு மேல் மாத்திரை எடுப்பவர்கள்  மற்றும் இரத்த அழுத்தத்திற்கு மாத்திரை எடுப்பவர்கள், மதுப்பழக்கம் இருப்பவர்களுக்கு புரதத்தை வடிகட்டும் நெப்ரோன்கள் வலுவிலக்கும். 

அதீத உடல் பயிற்சி, புரதம் அதிகமான உணவை எடுத்துக் கொள்ளும் போது சிறுநீரில் புரதம் வெளியேறி சிறுநீர் நுரைத்து போகலாம். அது ஓரிரு நாட்கள் மட்டுமே அப்படி இருக்கும். ஆனால் தொடர்ந்து சிறுநீர் நுரைத்து போனால், எந்த வயதினராக இருந்தாலும் கண்டிப்பாக மருத்துவரை அணுக வேண்டும்.
</p><h2>
சிறுநீரகங்களைக் காக்க சில யோசனைகள்... 
</h2><p>
* மற்ற நோய்களுக்கு இல்லாத அளவுக்கு சிறுநீரக நோய்களுக்கு உணவில் மிகுந்த கவனம் தேவை. உணவுக் கட்டுப்பாடு அவசியம். அதில் அலட்சியமாக இருப்பது சிறுநீரக செயலிழப்பை ஏற்படுத்தி, உயிருக்கே ஆபத்தை ஏற்படுத்திவிடும். இன்றுவரை சிறுநீரகச் செயலிழப்பை குணப்படுத்த மருந்துகள் இல்லை. நோயின் தீவிரத்தைத் தள்ளிப் போடத்தான் முடியும். எனவே, சிறுநீரகத்துக்கு ஆபத்து விளைவிக்கக்கூடிய எந்த விஷயத்துக்கும் இடம் கொடுக்கக் கூடாது. 
</p><p>
* தினமும் இரண்டு முதல் இரண்டரை லிட்டர் தண்ணீர் அருந்தவேண்டியது அவசியம். எவ்வளவு வேலை, பணிச்சுமையாக இருந்தாலும் இதை மறக்கக் கூடாது. சிறுநீரகச் செயல் இழப்பு வந்தால், டாக்டர் பரிந்துரைத்த அளவு மட்டுமே தண்ணீர் அருந்த வேண்டும்.
</p><p>
* சிறுநீரை நன்கு வெளியேற்ற உதவும் வாழைத்தண்டு, வாழைப்பூ, முள்ளங்கி, பார்லி, வெள்ளரி போன்ற காய்கறிகளை வாரத்துக்கு மூன்று அல்லது நான்கு நாட்கள் உணவில் சேர்த்துக்கொள்ள வேண்டும். 
</p><p>
* 40 வயதை நெருங்கிவிட்டீர்களா? அதிக உப்பைத் தவிர்ப்பது நல்லது. அதிக உப்பு, சிறுநீரகச் செயல்பாட்டுக்கு சிரமம் கொடுக்கும். 
</p><P>
* சிறுநீரக நோய் இருப்பவர்கள், உணவில் நீர், புரதம், சோடியம் மற்றும் பொட்டாசியம் உப்புக்கள், இரும்புச்சத்து ஆகியவற்றை சரியான அளவில் எடுத்துக் கொள்ள வேண்டியது அவசியம். உடலில் இருந்து எந்த அளவுக்கு சிறுநீர் வெளியேறுகிறதோ, அதைப் பொறுத்து நீர் அருந்தும் அளவை மருத்துவர் குறிப்பிட்டுக் கொடுப்பார். அதை அப்படியே பின்பற்ற வேண்டும். இரத்தத்தில் இருந்தும், சிறுநீரில் இருந்தும் வெளியேறும் உப்பின் அளவைப் பொறுத்தே நீங்கள் எடுத்துக் கொள்ள வேண்டிய உப்பின் அளவும் இருக்க வேண்டும்.
</P><p>
* புரத உணவைப் பொறுத்தவரை காய்கறியில் இருந்து கிடைக்கும் புரதம்தான் சிறந்தது. சிக்கனில் இருந்து கிடைக்கும் புரதத்தைவிட பாசிப்பயறில் இருந்து கிடைக்கும் புரதம் சிறுநீரக நோயாளிகளுக்கு ஏற்றது. ஏனென்றால், சிக்கனில் புரதத்துடன் உப்புக்களும் கூடுதல் அளவில் உள்ளே வந்துவிடும். பயறில் கிடைக்கும் புரதத்தில் அந்தப் பயம் இல்லை. 
</p><p>
* சோடியமும் பொட்டாசியமும் குறைந்த அளவில் உள்ள பழங்களைச் சாப்பிட வேண்டும். வாழை, எலுமிச்சை, ஆரஞ்சு, நெல்லிக்கனியைத் தவிர்ப்பது நல்லது. இவற்றில் பொட்டாசியம் அதிகம். 
</p><p>
* பைனாப்பிள், பப்பாளி, கொய்யா ஆகியவை குறைந்த அளவு பொட்டாசியச் சத்து உள்ளவை. இவற்றைச் சாப்பிடலாம். 
</p><p>
* கேரட், பீட்ரூட், காலிஃபி்ளவர், நூல்கோல், பருப்புக்கீரை இவற்றில் சோடியம் அதிகம் உள்ளது. இவற்றையும் உணவில் தவிர்க்க வேண்டும். 
</p><p>
* காய்கறி, கீரைகளை நிறைய நீர்விட்டு, நன்கு வேகவைத்து, பிறகு அந்த நீரை வடித்துவிட்டுச் சாப்பிட வேண்டும். இப்படியான சமையல் முறை அதிக அளவில் உப்பை உணவில் தங்காமல் பார்த்துக்கொள்ளும். 
</p><P>
* வெண்ணிறப்பூவான சிறுகண்பீளை, நீர்முள்ளிச் செடி, நெருஞ்சி முள், பூனை மீசைச்செடி ஆகியவற்றை தேர்ந்தெடுத்து தேநீராக்கி காலையில் வெறும் வயிற்றில் சாப்பிடுவது சிறுநீரக நோயாளிகளுக்கு நல்ல பயன் தரும். 
</P><p>
* சரியான உடற்பயிற்சி, யோகா மற்றும் பிராணாயாமம், மருத்துவரின் அறிவுரைப்படி முறையான சிகிச்சை, உணவில் கட்டுப்பாடு ஆகியவை மட்டுமே சிறுநீரக நோயைக் கட்டுப்பாட்டில் வைத்திருக்க உதவும். 


    </p>
</html>