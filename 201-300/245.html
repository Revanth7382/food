<!DOCTYPE html>
<html>
    <title>
        குறட்டையைத் தவிர்க்க என்ன வழி? 
    </title>
    <style>
      h2{
          color:red;
          background: black;
          font-size: 50px;
      }
      p{
          font-size: 25px;
          background-color: lightgreen;
      }
  </style>
    <h2>
        குறட்டையைத் தவிர்க்க என்ன வழி? 
    </h2>
    <p>
        இரவில் தூக்கமின்றி தவிப்பவர்கள் ஒரு புறம் இருக்க, அருகில் படுப்பவர்கள் அலறி அடித்துக் கொண்டு ஓடும் அளவுக்கு, சத்தமாக குறட்டை விட்டு தூங்குபவர்களின் எண்ணிக்கையும் அதிகரித்துக் கொண்டு தான் இருக்கிறது.  

        வயதில் மூத்தவர்களுக்கு மட்டும் குறட்டைப் பிரச்னை இருந்தது.  ஆனால்,  தற்போது வயது வரம்பு இல்லாமல் எல்லோருக்கும் வர கூடிய நோயாக மாறிவிட்டது என எச்சரிக்கிறது மருத்துவ துறை. 
        </p><h2>
        குறட்டை ஏன் வருகிறது? 
        </h2><p>
        நாம் சுவாசிக்கும் காற்றானது மூக்கு, வாய், தொண்டை, மூச்சுக் குழல் வழியாக நுரையீரலுக்குச் செல்கிறது. இந்தப் பாதையில் எங்காவது தடை ஏற்படும்போது குறட்டை வருகிறது. 
        </p><h2>
        விழித்திருக்கும் போது ஏன் குறட்டை வருவதில்லை? 
        </h2><p>
        * தூங்கும்போது தொண்டை தசைகள் தளர்வடைந்து ஓய்வெடுக்கின்றன. அப்போது மூச்சுப் பாதையின் அளவு குறுகிவிடுகிறது. இப்படிக் குறுகிய பாதையில் சுவாசக் காற்று செல்ல முற்படும்போது சத்தம் எழுவது வழக்கம்தான். இது புல்லாங்குழல் தத்துவத்தைச் சார்ந்தது. 
        </p><p>
        * அடுத்து, மல்லாந்து படுத்து உறங்கும் போது, தளர்வு நிலையில் நாக்கு சிறிது உள்வாங்கித் தொண்டைக்குள் இறங்கிவிடும். இதனாலும் மூச்சுப் பாதையில் தடை ஏற்பட்டுக் குறட்டை வருகிறது. 
        </p><p>
        * தொண்டையில் அதிகம் சதை வளர்ந்து சுவாச குழாய்க்கு செல்லும் ஆக்சிஜனில் தடை ஏற்படுவதாலும் தூங்கும்போது, மூளையால் சுவாசிப்பதைக் கட்டுபடுத்த முடியாமல் போவதாலும் குறட்டை வரலாம். 
        </p><h2>
        என்ன காரணம்? 
        </h2><p>
        √ சளியுடன் கூடிய மூக்கடைப்பு, ஒவ்வாமை, சைனஸ் தொல்லை, அடினாய்டு/டான்சில் வளர்ச்சி, மூக்கு இடைச்சுவர் வளைவு, தைராய்டு பிரச்சினை, உடல் பருமன், சிறு தாடை இடமாற்றம் கொண்டவர்கள் போன்ற காரணிகள் குறட்டை ஏற்பட வழிவகுப்பது உண்டு. 
        </p><p>
        √ புகை பிடிப்பது, மது குடிப்பது, அளவுக்கு அதிகமாகத் தூக்க மாத்திரை சாப்பிடுவது போன்றவற்றாலும் குறட்டை ஏற்படுவதுண்டு. 
        </p><p>
        √ கழுத்தைச் சுற்றிக் கொழுப்பு அதிகமாக இருப்பது, 
      17 இன்ச்சைவிட பெரிய கழுத்து இருக்கும் ஆண்கள், 16 இன்ச்சைவிட பெரிய கழுத்து இருக்கும் பெண்கள் போன்றோர்க்கு குறட்டை வரும். 
        </p><p>
        √ சீரற்ற இதய துடிப்பு உள்ளவர்கள் மற்றும் சில மரபியல் காரணங்களும் குறட்டைப் பிரச்னைக்கு காரணமாக இருக்கிறது.  இதனை மருத்துவ உலகில், ஸ்லீப் அப்னியா (sleep apnea) என்பார்கள்.  
        </p><p>
        √ ஒருநாள்  சீக்கிரமும், மறுநாள் நேரம் கழித்தும் தூங்குவது என தினமும் குறித்த நேரத்தில் தூங்காமல் இருப்பது; நீண்ட நேரம் தூங்காதது; உறங்கப் போகும் கடைசி நேரம் வரைக்கும் வேலை செய்துகொண்டு இருப்பது.  
        </p><p>
        √ தூசி நிறைந்த காற்றைச் சுவாசிக்கும் போதோ, தூங்கும் அறை சுத்தமாக இல்லாவிட்டாலோ நம் தொண்டை சவ்வுகள் மற்றும் மேல்நாக்குக்குப் பின்னால் இருக்கும் திசுக்கள் பாதிப்படையும். அப்போது தொண்டை சவ்வுகள் வீக்கம் அடைவதோடு மட்டுமல்லாமல் சுவாசப்பாதையையும் ஒடுக்கிவிடும். இதனாலும் தூக்கத்தில் நாம் சுவாசிக்கும் போது குறட்டை உண்டாகும்.  
        </p><h2>
        குறட்டை ஆபத்தானதா? 
        </h2><p>
        குறட்டையைச் சாதாரணமானது என்று அலட்சியப்படுத்தவும் முடியாது. இதில் ஆபத்தும் உள்ளது. குறட்டையின் சத்தம் ஒரே சீராக இல்லாமல், அடிக்கடி கூடிக் குறைவதுடன், சில நேரம் அறவே சத்தம் இல்லாமல் போவது அப்ஸ்டிரக்டிவ் ஸ்லீப் ஏப்னியா (Obstructive Sleep Apnea) எனப்படும். 
        
        அப்போது மூச்சுக் குழாயில் முற்றிலுமாக அடைப்பு ஏற்பட்டு, ஒட்டு மொத்த சுவாசமும் நின்றுவிடும். இதனால், மூளைக்குச் செல்லும் ஆக்சிஜன் அளவு கொஞ்சம் கொஞ்சமாகக் குறைந்து கொண்டே வந்து, ஒரு கட்டத்தில் முற்றிலுமாக நின்றுவிடும். 
        
        ஆனால், இந்த மாதிரி நேரத்தில் மூளை விழித்துக்கொண்டு, உடலில் ஒருவித அதிர்வை உண்டாக்கி, சுவாசப் பாதை மீண்டும் திறந்துகொள்ள வழி செய்துவிடுகிறது. இதனால்தான், தூங்கிக் கொண்டிருப்பவரின் குறட்டைச் சத்தம் திடீரென்று நின்றுவிடுவதும், அடுத்த சில நொடிகளில் அவர் உடம்பைக் குலுக்கிக்கொண்டு மீண்டும் சுவாசிக்கத் தொடங்குவதும் நிகழ்கிறது. 
        
        இதில் சில ஆபத்துகளும் உள்ளன. இவர்களுக்கு இரவில் தூக்கம் கெட்டுவிடும். காலையில் எழுந்ததும் கடுமையாகத் தலைவலிக்கும். பகலில் புத்துணர்வே இல்லாமல் தூங்கி வழிவார்கள், வேலையில் கவனக்குறைவு ஏற்படும், ஞாபக மறதி உண்டாகும். இந்த நிலைமை நீடிக்கும்போது, இதயத் துடிப்பில் பிரச்சினை ஏற்படும். இரத்த அழுத்தம் அதிகரிக்கும், நுரையீரல் பாதிப்பு, மூளை பாதிப்பு என்று பல நோய்களும் கைகோத்துக்கொள்ளும்.
        </p><h2>
        குறட்டையால் ஏற்படும் பாதிப்புகள் என்ன? 
        </h2><p>
        குறட்டை ஒலி அடுத்தவரின் தூக்கத்தை மட்டுமல்ல, குறட்டைவிடுபவர்களின் உடல்நிலையையும் பாதிக்கும். குறட்டையில் வெளிப்படும் ஒலி, சுவாசப் பாதையின் தொடக்கத்தில் இருக்கும் பாதிப்பைக் கோடிட்டுக் காட்டும் அறிகுறி. 
        </p><p>
        • இரவில் குறட்டைவிடுவது இரத்த அழுத்தம், இதய நோய்கள், மறதி பிரச்னைகளை ஏற்படுத்தும்.
        </p><p>
        • இரவில் குறட்டைவிடுபவர்களுக்கு பகலில் சோர்வான மனநிலையிலேயே இருப்பார்கள். மன உளைச்சல் ஏற்படுவதற்கான வாய்ப்புகள் அதிகம்.  எந்த விஷயத்தின் மீதும் கவனம் செலுத்தமுடியாமல் போகும்.  
        </p><p>
        • குறட்டை விடுபவர்களுக்கு பகல் பொழுதுகளில் தூக்கம் வரும்.  
        </p><p>
        • ஒருவேளை வாயை மூடி கொண்டு குறட்டைவிட்டால் நாக்கு, காற்று செல்லும் பாதையில் பிரச்னையாக இருக்கலாம்.  வாயை திறந்தபடி குறட்டைவிட்டால் தொண்டையில் இருக்கும் திசுக்களால் பிரச்னை என்பதை புரிந்து கொள்ள வேண்டும்.   
        </p><p>
        • தொடக்கத்தில் ஒலியை மட்டும் வெளிப்படுத்தும் குறட்டை, போகப் போக மேலும் சில சமிக்ஞைகளை நமக்குக் காட்டத் தொடங்கும். நாவறண்டு போதல், தொண்டையில் லேசான புண்கள் தோன்றுதல், தூக்கம் தடைப்படுதல், மூச்சுவிடுவதில் சிரமம், பகலில் மிகுந்த சோர்வு, தலைவலி ஆகியவை குறட்டையால் உண்டாகும் பாதிப்புகள். 
        </p><p>
        • சிலருக்கு குறட்டைவிடும் போது மூச்சு திணறல் ஏற்பட்டு மரணம் கூட நிகழலாம். 
        </p><p>
        ° அமெரிக்காவில் நடந்த ஒரு ஆராய்ச்சியில் நூற்றில் அறுபத்தைந்து வாகன விபத்துகள் இரவில் துங்க சிரமம்படுபவர்களால் நடந்திருப்பது என்பது தெரிய வந்துள்ளது.  
        </p><p>
        ° நான்கு இதய நோயாளிகளில் மூன்று பேருக்கு குறட்டைவிடும் பிரச்னை இருக்கிறது. குறட்டையை குறைப்பதற்கான சிகிச்சை எடுத்து கொண்டால் இதய சீராக இயங்க உதவும்.  
        </p><h2>
        தடுக்க என்ன செய்யலாம்? 
        </h2><p>
        √ தூங்கும்போது தலைப் பகுதியை ஓரளவு உயர்த்திக் கொள்ள வேண்டும். 
        </p><p>
        √ மல்லாக்கப் படுக்க வேண்டாம். 
        </p><p>
        √ தூங்கும்போது ஒரு பக்கமாக படுத்துக் கொள்ளுங்கள் இதனால் சுவாசப்பாதையில் அடைப்பு எதுவும் ஏற்படாமல் இருக்கும்; அதிகச் சத்தத்துடன் குறட்டை வராமலும் தடுக்கும். 
        </p><p>
        √ உடல் எடையைச் சீராக வைத்துக் கொள்ள வேண்டும். தினமும் உடற்பயிற்சி செய்வதால் நம் உடலிலுள்ள தசைகள் தளர்வடையும்; தொண்டையும் தளர்வடையும். இதனால் உடல் எடை குறையும்; குறட்டையையும் தவிர்க்கலாம். 
        </p><p>
        √ தைராய்டு பிரச்சினைக்கு மருந்து சாப்பிட வேண்டும். 
        </p><p>
        √ மது மற்றும் புகைப்பழக்கத்தை நிறுத்துவது நல்லது. புகைப்பதால் சுவாசப்பாதை அடைபட்டு, உறங்கும் போது குறட்டை ஏற்பட வாய்ப்பு உண்டு. 
        </p><p>
        √ தேவையில்லாமல் தூக்க மாத்திரை சாப்பிடக் கூடாது. 
        </p><h2>
        பரிசோதனையும் சிகிச்சையும் 
        </h2><p>
        மருத்துவர்கள் முதலில் தூங்கும் போது  இதய துடிப்பு, கண் அசைவு, மூச்சு பாதை, தொண்டை சதை, இரத்தத்தில் இருக்கும் ஆக்ஸிஜன் அளவு, மூச்சு விடுதலில் சிரமம் ஆகியவற்றைப் பரிசோதிப்பார்கள். இதில் சில பிரச்னைக்கு சிறிய சிகிச்சைகள் மூலமே தீர்வு கிடைத்துவிடும். 
        
        சிலவற்றுக்கு ஆபரேஷன்கள் செய்ய வேண்டி வரலாம். இப்போது CPAP என்னும் புதிய தொழில்நுட்பம் வந்துள்ளது. மூக்கிலும், வாயிலும் மாஸ்க் அணிவிப்பார்கள். காற்று அந்த மாஸ்க் வழியாக சென்று சுவாசிக்க ஏதுவாக இருக்கும். சிலருக்கு கீழ் தாடை, நாக்கு, மேல் தாடை இயல்பான இடத்திலிருந்து மாறி இருக்கும். இவற்றை மறுசீரமைப்பார்கள். 
        
        ஆனால், மிக அதிகமாக குறட்டைவிடுபவர்களுக்கு மட்டுமே இப்படி செய்யப்படும். மற்றவர்களுக்கு ஆப்ரேஷன் செய்ய வேண்டிய அவசியம் இருக்காது.  எதனால் குறட்டை விடுகிறீர்கள் என பரிசோதித்து சிகிச்சை அளிக்கப்படும்.  இதனால் சுவாசம் சீராகி, குறட்டை வருவது நிற்கும். 
        </p><h2>
        குறட்டையைக் குறைக்க சில டிப்ஸ்: 
        </h2><p>
        √ உடல் எடையைப் பரிசோதிக்க வேண்டும்.  உயரத்துக்கு ஏற்ப, உடல் எடையை கொண்டு வருவதன் மூலம் குறட்டைவிடுவது குறையும். 
        </p><p>
        √ போதைப் பழக்கம் உள்ளவர்களுக்கு இரவில் தூக்கம்  வருவது பெரும் பிரச்னை. போதைப் பழக்கத்துக்கு அடிமையாகாதீர்கள்.   
        </p><p>
        √ குப்புறப் படுத்து உறங்குவதாலும் குறட்டை வரலாம்.  தூங்கப் போவதற்கு முன் சட்டை பையில் ஒரு டென்னிஸ் பந்தை வைத்து கொண்டு படுக்கலாம். குறட்டை வராமல்  தப்பிக்கலாம். 
        </p><p>
        √ முதுகு தரையில் படும்படி படுங்கள். சிலருக்கு ஒருகளித்து படுப்பது மூச்சு திணறலை ஏற்படுத்தலாம். 
        </p><p>
        X இரவில் தூங்கும் போது பிட்சா, பர்கர், சீஸ் பாப்கார்ன் போன்ற அதிக கொழுப்புள்ள உணவுப் பொருட்களை உட்கொண்டால், குறட்டைக்கு வழிவகுக்கும். எனவே கொழுப்புச் சத்துள்ள உணவுப் பொருட்களை இரவில் தவிர்ப்பது நல்லது. 
        </p><p>
        √ போதுமான அளவு தண்ணீர் குடிக்க வேண்டும். இதனால் மூக்கு மற்றும் தொண்டையில் உள்ள திசுக்கள் ஈரப்பதம் அடைந்து சுவாசிப்பதை எளிதாக்கும். 
        </p><p>
        √ அறை மிகவும் சூடாக இருந்தால் தொண்டையில் காற்று புகும்போது நெரிசல் ஏற்பட்டு சுவாசிக்க முடியாமல் குறட்டைவிட வாய்ப்பிருக்கிறது. இதனால் அறையை முடிந்த வரை குளுமையாக வைத்திருங்கள். 
        </p><p>
        √ குறட்டைக்கு தூசும் ஒரு காரணமாக இருக்கலாம்.  வீட்டை சுத்தமாக வைத்து கொள்ளுங்கள். 
        </p><p>
        √ மருத்துவர்களின் ஆலோசனையுடன் கடைகளில் விற்கும் ஆண்டி ஸ்னோரிங் மாத்திரைகளை வாங்கி கொள்ளலாம். 
        </p><p><h2>
         மூச்சுப் பயிற்சி, யோகா பயிற்சி நல்ல பலனைத் தரும். 
        </h2><p>
        * உங்கள் அருகில் தூங்குபவரிடம் நீங்கள் எவ்வளவு சப்தமாக குறட்டைவிடுகிறீர்கள் என்பதை கவனிக்கச் சொல்லுங்கள். செல்போனில் வீடியோவாக பதியச் சொல்லலாம், மிக அதிகமாக பயங்கர சத்தத்துடன் குறட்டைவிடுகிறீர்கள் என தெரிய வந்தால் உடனே மருத்துவரை அணுகுங்கள் அலட்சியம் வேண்டாம். 
        
        அதற்கு எடுத்த வீடியோ உதவியாக இருக்கும், மருத்துவரிடம் காண்பித்து, வெறும் குறட்டை ஒலி மட்டும் வெளிப்படுகிறதா, இல்லை மூச்சுவிடுவதில் தடை (Sleep Apnea) ஏற்படுத்துகிறதா என்பதை அறிய உதவும்.   
        </p><h2>
        எளிய மருத்துவம் 
        </h2><p>
        * சித்த மருத்துவத்தில் கூறப்பட்டிருக்கும் சவுரிப் பழத்தை நல்லெண்ணெவிட்டுக் காய்ச்சி தலைக்குத் தேய்த்துக் குளிக்கலாம். மருத்துவரின் ஆலோசனைப்படி செய்யப்படும் நசிய சிகிச்சைகள், சுவாசப் பாதையின் குறைபாடுகளை நிவர்த்தி செய்து குறட்டையைக் குறைக்கும். குறட்டையின் காரணமாக உண்டாகும் பாதிப்புகளைக் குறைக்க சில உபகரணங்களும் இப்போது இருக்கின்றன. 
        </p><p>
        * சீந்தில் சூரணம், திரிபலா சூரணம் போன்றவற்றை உட்கொள்ளலாம். 
        </p><p>
        * உடல் அமைப்புக்கேற்ப மருத்துவர் பரிந்துரைக்கும் மருத்துவ எண்ணெய்களை (சுக்குத் தைலம், பீனசத் தைலம், நொச்சித் தைலம்), வாரத்துக்கு இரு முறை தலைக்குத் தேய்ந்து முழுகுவது பயன் அளிக்கும். 
        </p><p>
        * இரவு படுக்கும் முன் வேப்பிலை, மஞ்சல், நொச்சியிலை போட்டு நீரில் நன்றாக கொதிக்க வைத்து ஆவிப் பிடித்தாலும், குறட்டை வருவதை தவிர்க்கலாம். இது மூக்கில் உள்ள அடைப்புக்களை நீக்கி, காற்று எளிதாக செல்ல வழிவகுக்கும். 
        </p><p>
        * சளி அல்லது ஜலதோஷம் பிடித்தால், அதற்கு உடனே சரியாக சிகிச்சை அளித்து வந்தால், குறட்டை விடுவதைத் தவிர்க்கலாம். 
        </p><p>
        * காலையிலும், இரவு படுக்க செல்லும் முன்னும் மூக்கில் 2 சொட்டு மிதமான சூடுள்ள பசு நெய்யை (Warm Ghee) விட்டுக்கொள்ளலாம். நெய்க்கு பதில் பிராமி ஆயில் (Brhami Oil) கிடைத்தாலும் உபயோகிக்கலாம். 
        </p><p>
        * ஒரு கிளாஸ் வெது வெதுப்பான நீரில்  ஒரு தேக்கரண்டி ஏலக்காய் பொடி போட்டு கலக்கி இரவு படுக்க செல்லும் முன் தினமும் பருகலாம். 
        </p><p>
        * ஒரு கிளாஸ் வெது வெதுப்பான பாலில் ஒரு தேக்கரண்டி மஞ்சள் தூள் கலந்து இரவு படுக்க செல்லும் முன் தினமும் பருகலாம். (மஞ்சள் தூள் கலப்படம் இல்லாமல் இருத்தல் நன்று). 
        </p><p>
        * யூகலிப்டஸ் எண்ணெயின் நறுமணத்தை தலையணையில் லேசாக தெளித்துவிட்டால், தூங்கும் போது சுவாசிப்பதில் பிரச்சனை ஏதும் நேராமல் இருக்கும். 
        </p><p>
        * இரவில் படுக்க செல்லும் முன், வெதுவெதுப்பான நீரில் உப்பு கலந்து, வாயில் ஊற்றி சிறிது நேரம் கொப்பளித்தால் (Gargle) குறட்டை விடுவதைத் தவிர்க்கலாம். 
        </p><p>
        * துளசி அல்லது க்ரீன் டீயை குடித்து வந்தால், குறட்டையில் இருந்து மெதுவாக விடுபடலாம். 
        </p><p>
        * 2-3 துளிகள் ஆலிவ் ஆயிலை வாயில் ஊற்றி பருகினால், குறட்டையில் இருந்து விடுபடலாம். 
        </p><p>
        * சூடான நீரில் எலுமிச்சை சாற்றினை சிறிது ஊற்றி, அத்துடன் தேன் கலந்து குடித்து வருவதன் மூலமும், குறட்டை பிரச்சனையைத் தடுக்கலாம். 
        </p><p>
        * தினமும் இஞ்சி, மிளகு, துளசி மற்றும் ஏலக்காயை நீரில் கொதிக்க வைத்து, அந்நீரை வடிகட்டி குடித்து வருவதன் மூலமும் குறட்டை பிரச்சனைக்கு தீர்வு காணலாம்.
        </p><h2>
        குறட்டையை தடுக்க பயிற்சிகள்... 
        </h2><p>
        
        • கழுத்துப் பகுதிகளில் இருக்கும் தசைகளை வலிமையாக்கும் எளிய கழுத்துப் பயிற்சிகளைச் செய்யலாம். ‘ஆம்’ என்று சொல்லும் செய்கையில், தலையை மெதுவாக மேலும் கீழும் அசைப்பது, ’இல்லை’ என்று சொல்லும் சாயலில் வலது புறமும் இடது புறமும் மெதுவாகத் தலையை அசைப்பது போன்ற பயிற்சிகள் உதவும். பக்கவாட்டிலும் கழுத்தை அசைத்து, அவ்வப்போது அந்தப் பகுதியிலுள்ள தசைகளுக்கும் வேலை கொடுக்க வேண்டும். யோகா, பிராணாயாமம் செய்யலாம். 
          </p><p>
        • ஒருவர் அதிக அளவு மன அழுத்தத்தில் இருந்தால், குறட்டை விடக்கூடும். எனவே மனதை எப்போதும் அமைதியாகவும், ரிலாக்ஸாகவும் வைத்துக் கொள்ள வேண்டும். அதற்கு மனதை அமைதிப்படுத்தும் செயல்களான தியானம், குடும்பத்துடன் நேரத்தை செலவழிப்பது, நண்பர்களுடன்  பொழுதைக் கழிப்பது போன்றவற்றில் அவ்வப்போது ஈடுபட வேண்டும். 
          </p><h2>     
        குறட்டையை விரட்ட தைல முறை 
        </h2><p>
        ஓமத்தைலம் அல்லது கற்பூரத்தைலம் 
        </p><p>
        இந்த தைலத்துடன், சிறிது பச்சைக்கற்பூரம் சேர்த்து, சிறிதளவு விரலில் எடுத்து, குறட்டை விடும் நபர்  மூக்கில் அல்லது வாயின் வழியே முகர  அந்தத் தைலம் சுவாசத்தின் வழியே உள்ளே செல்லும்போதே ஆக்சிஜன் பற்றாக்குறையால் தடைபட்ட சுவாசத்தை அதிவிரைவில் சரிசெய்யும், இது போல ஒரிருமுறை,  தினமும் செய்துவர குறட்டை நீங்கும். 
        </p><h2>
        குறட்டை நீங்க இது அற்புதமான எளிய அனுபவ வீட்டு மருத்துவம் 
        </h2><h2>
        தேவையானவைகள் 
        </h2><p>
        கல்யாண முருங்கை - இரண்டு இலைகள் </p><p>
        வெள்ளை மிளகு - ஏழு எண்ணம் </p><p>
        பூண்டு - நான்கு பற்கள் </p><p>
        சின்ன வெங்காயம் - இரண்டு </p><p>
        அதிமதுரம் தூள் - ஒரு சிட்டிகை </p>
        <h2>
        செய்முறை
        </h2>
    <p>
        அனைத்தையும் ஒன்றாக சேர்த்து அரைத்து விழுதாக்கி தேவையான அளவு பனை வெல்லம் சேர்த்து அரைத்து இருப்பு கடாயில் போட்டு  அடுப்பிலேற்றி கிண்டி லேகியம் போல் வரும் பக்குவத்தில் எடுத்து அப்படியே சாப்பிட்டு விட்டு தூங்க குறட்டை வராது நிம்மதியான தூக்கம் வரும் மூச்சு சீராகும் வாய் மூடி தூங்குவார்கள். 
        
        இந்த லேகியத்தை அன்றன்றைக்கு செய்வது நல்லது. 
        
        குறட்டைப் பிரச்னையால் உண்டாகும் சத்தத்தை வெறும் ஒலி மாசாக (Sound Pollution) நினைக்காமல், உடல்நிலையில் ஏற்பட்டிருக்கும் மாசு என்பதைத் தெரிந்துகொண்டு தடுக்க முயற்சி செய்வோம்.
        
        
    </p>
</html>