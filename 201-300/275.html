<!DOCTYPE html>
<html>
    <title>
        கழுத்து வலியை எப்படி எதிர் கொள்ளலாம்
    </title>
    <style>
        h2{
            color:red;
            background: black;
            font-size: 50px;
        }
        p{
            font-size: 25px;
            background-color: bisque;
        }
    </style>
    <h2>
        கழுத்து வலியை எப்படி எதிர் கொள்ளலாம்
    </h2>
    <p>
        செர்விகல் ஸ்பாண்டிலைட்டிஸ் (Cervical Spondylitis) என்று அழைக்கப்படும் கழுத்து வலி, பெரியவர் சிறியவர் என வயது வித்தியாசம் இல்லாமல் எல்லோரையும் பதம் பார்க்கிறது.  கழுத்தெலும்புகளுக்கு இடையில் உள்ள ஜவ்வு தேய்ந்து போவது அல்லது விலகிவிடுவது போன்ற காரணங்களால் கழுத்தில் வலி மற்றும் இறுக்கம் ஏற்படுகிறது. மேலும், கழுத்தை சுற்றியுள்ள தசைப் பகுதிகளில் வலு குறைவதும் முக்கிய காரணமாகும். 
</p><h2>
இன்றைய தலைமுறையை பாதிக்க காரணம் என்ன? 
</h2><p>
இன்றைய இளைஞர்களின் உணவுப்பழக்க வழக்கம் மற்றும் நவீன வாழ்க்கை முறை, பைக், கார் போன்றவற்றில் மோசமான ரோட்டில் பயணம் செய்வது, அதிகநேரம் குனிந்து அமர்ந்து கம்ப்யூட்டர் டைப் செய்வது ஸ்மார்ட் போன் பார்ப்பது, அதிக எடையுள்ள பொருட்களை திடீரென தூக்குவது, உயரமான தலையணை வைத்து தூங்குவது, தலையை உயரமாக வைத்து படுத்தபடி அதிக நேரம் படிப்பது மற்றும் டிவி பார்ப்பது போன்ற செயல்களால் கழுத்து பகுதியில் சவ்வு பலகீனமடைந்து வலி ஏற்படுகிறது. 
</p><h2>
கழுத்து வலிக்கு காரணம் எலும்பு தேய்மானமா? 
</h2><p>
கழுத்து எலும்புகள் தேய்வது என்பது ஆங்கிலத்தில் DEGENERATION என்று கூறுவார்கள். இது மருத்துவர்களால் நோயாளிகளுக்குப் புரியும் வண்ணம் கூறவே உபயோகிக்கப்படும் ஒரு வார்த்தை, அதாவது எலும்புகளில் கால்சியம் சத்தின் அளவு குறைந்து தனது வலுவை இழந்து எடையை தாங்கும் அமைப்பு சிதையும் போது எலும்புகள் தன்னை தற்காத்து கொள்ள வலி, இறுக்கம் போன்ற பல்வேறு மாறுதல்களை உருவாகும்,  இதனையே மருத்துவர்கள் உங்களுக்குப் புரியும் வண்ணம் எலும்புகள் தேய்ந்து விட்டதாக கூறுவார்கள். 

எலும்புகள் சிரழிவதை நாம் தடுத்துக் கொள்ள பல்வேறு மருத்துவங்கள் இருக்கின்றன, இதனை கடைபிடித்தாலே எலும்புகளால் ஏற்படும் பாதிப்புகளிலிருந்து காத்துக் கொள்ள முடியும். 

(எலும்பு தேய்மானம் உண்மை என்றால், மண்ணில் புதையுண்டு கண்டுபிடிக்கப்பட்ட சில எலும்பு கூடுகள் எவ்வளவு பழமை வாய்ந்தது அது ஆணின் அல்லது பெண்ணின் எலும்புகள் என்று செய்திகள் அவ்வப்போது படிப்பதுண்டு இது எவ்வாறு சாத்தியம் என்று சிந்தித்துப் பார்த்தால் மண்ணால் கூட எலும்பை ஒன்றும் செய்துவிட முடியாது என்பது விளங்கும்) 
</p><h2>
கழுத்து எலும்பு தட்டு விலகல் 
</h2><p>
கழுத்து எலும்புகளுக்கு இடையே உள்ள ஜவ்வு (GEL) போன்ற ஒரு பகுதியை டிஸ்க் என்பார்கள் இது சிலருக்கு அதீத வளர்ச்சியால் துருத்திக்கொள்ளும், இந்தத் துருத்தி கொள்ளும் பகுதி, கழுத்தை சுற்றியுள்ள சிறு சிறு நரம்புகளை அழுத்தும் போது கழுத்தை சுற்றியுள்ள பகுதியில் கடுமையான வலி மற்றும் திரும்ப சிரமம் ஏற்படுத்தும். 

நரம்புகள் உடல் முழுவதும் பயணித்து தசைகளுக்கும் தோல் பகுதிக்கும் உணர்ச்சிகளை கடத்திக் கொண்டிருக்கும் முக்கிய வேலைகளை செய்து வருவதால் கழுத்து பகுதியில் தோன்றும் வலி கை விரல்கள் வரை உணர முடியும். 
</p><h2>
கழுத்து வலிக்கு காரணங்கள்? 
</h2><p>
• கணினி முன்னால் அதிக நேரம் தொடர்ந்து வேலை செய்வது. 
</p><p>
• அதிக வேலைப்பளு உள்ளவர்கள், விளையாட்டில் அதிக கவனம் செலுத்துபவர்களை இது பாதிக்கலாம். 
</p><p>
• தொடர்ந்து பல மணி நேரத்துக்குத் தொலைக்காட்சி பார்ப்பது, படுத்துக் கொண்டே தொலைக்காட்சி பார்ப்பது. படுத்துக் கொண்டே படிப்பது, கழுத்தைக் கோணலாக வைத்துக் கொண்டு உறங்குவது. 
</p><p>
• தலையணைகளைத் தலைக்கு அடுக்கி வைத்து உறங்குவது. 
</p><p>
• பல மணிநேரம் பயணிப்பது, பயணங்களில் உட்கார்ந்து கொண்டே உறங்குவது கழுத்து வலிக்குப் பாதை அமைக்கின்றன. 
</p><p>
• முதுமை காரணமாக கழுத்துப் பகுதியில் உள்ள தசைகள் விரைவில் சோர்ந்து போகும். அப்போது கழுத்தை அந்தத் தசைகளால் தாங்கிப் பிடிக்க முடிவதில்லை, அதன் வெளிப்பாடாகக் கழுத்துவலி வரும். 
</p><p>
• அதிக சுமையைத் தலையில் தூக்குவது, கனமான பொருட்களை தூக்குவது, நீண்ட நேரம் கழுத்தை அசைக்காமல் ஒரே நிலையில் வைத்துக் கொள்வது போன்றவை இந்த மாதிரி கழுத்துவலிக்கு காரணமாகும். 
</p><p>
• சிலர் இரு சக்கர வாகனங்களை ஓட்டிக் கொண்டே செல்போனில் பேசுகிறார்கள். அப்போது கழுத்தை ஒரு பக்கமாக சாய்த்துக் கொண்டு பேசுகிறார்கள். இந்த பழக்கம் கழுத்து வலியை ஏற்படுத்தும். 
</p><p>
• குண்டும் குழியுமாக உள்ள சாலைகளில் அடிக்கடி பயணிப்பதும் கழுத்து வலியைச் சீக்கிரத்தில் கொண்டு வந்து விடும். 
</p><p>
• அதிகமாக உடல் பருமன், உடற்பயிற்சியே செய்யாமல் இருப்பது, கழுத்தை அடிக்கடி முன்பின் அசைப்பது, வளைப்பது, கழுத்தில் அடிபடுவது, சிறு வயதில் அடிபட்டு கவனிக்காமல் விட்டுவிடுவது, கழுத்து தண்டுவட அறுவை சிகிச்சை, கழுத்தில் வாத நீர் வருவது, கழுத்தில் கனத்தன்மை குறைகிற நோய் தோன்றுவது போன்றவை காரணங்களாலும் கழுத்து வலி வரும்.
</p><p>
• புகைபிடிக்கும் பழக்கம் மதுப் பழக்கம் இருந்தால்  கழுத்துவலி சீக்கிரத்தில் வந்துவிடும்.
</p><p>
• பித்த உணவுகளை அதிகம் உண்பவர்கள், எண்ணெய் பதார்த்தங்களை உட்கொள்பவர்கள், அதிகமாக மருந்து மாத்திரைகளை உட்கொள்பவர்களுக்கு கூட அதிகமாக கழுத்துவலி வருகிறது.
</p><p>
• மன அழுத்தம் கழுத்து வலியினை உருவாக்கும். 
</p><p>
* தினமும் இவ்வாறு கழுத்தை தவறான முறையில் பயன்படுத்துவதன் மூலம், தேய்வுநிலை ஏற்படலாம். வயது ஆகஆக இது அதிகரிக்கும். 60 வயது ஆகும் போது அனைவருக்குமே எக்ஸ்ரே எடுத்துப் பார்த்தால், கழுத்தெலும்பு தேய்மானம் காணப்பட வாய்ப்பு உண்டு. 
</p><h2>
அறிகுறிகள் 
</h2><p>
√ ஆரம்பத்தில் கழுத்தில் மட்டும் வலி ஏற்படும். பிறகு தோள்பட்டைக்கு வலி பரவும். கைகளில் குடைவதுபோல் வலிக்கும். விரல்கள்வரை வலி பரவக்கூடும். சிலருக்குக் கை, விரல்கள் மரத்துப்போவதும் உண்டு. 
</p><p>
√ நாளாக ஆக கழுத்தைத் திருப்பும்போது கழுத்துவலியுடன் தலைசுற்றலும் ஏற்படும். நடப்பதற்கும், படுக்கையில் படுக்கவும் சிரமமாக இருக்கும்.  
</p><p>
√ சில நேரங்களில் குனிந்து நிமிர்ந்தால் தலை சுற்றல் வரும். தலையின் பின்புறம் காதின் பக்கங்களில் வலி வரும். சில சமயம் முதுகின் பக்கவாட்டில் நெஞ்சுப்பகுதியில் குத்தல் போல வலி ஏற்படும். 
</p><h2>
பரிசோதனையும் சிகிச்சையும் 
</h2><p>
* கழுத்தை எக்ஸ்ரே, சிடி ஸ்கேன் எடுத்துப் பார்த்து நோயைப் புரிந்து கொள்ளலாம். 
</p><p>
* டிஸ்க் விலகலை MRI Scan எடுத்து பார்ப்பதால் உறுதி செய்யலாம். கழுத்தில் சி2சி3, சி3சி4, சி4சி5, சி5சி6 போன்ற இடங்களில் டிஸ்க் விலக வாய்ப்புள்ளது. 
</p><h2>
கழுத்து வலியை தவிர்க்க நடைமுறையில் செய்ய வேண்டியவை 
</h2><p>
கழுத்து வலிக்கான காரணங்களை தவிர்த்து வாழ்க்கை முறையில் மாற்றத்தை கடைபிடித்தால் கழுத்து வலியை தவிர்க்கலாம்.  
</p><p>
• கழுத்து வலி வருகிறவர்களுக்கு செர்விக்கல் டிஸ்க்கின் செயல்திறன் குறைந்திருக்கும் என்பதால் தலையணையை தவிர்க்க வேண்டும். 
</p><p>
* தலையணையை தவிர்க்க முடியாத பட்சத்தில் செர்விக்கல் வகை தலையணைகளை (Cervical Pillow) பயன்படுத்திக் கொள்ளலாம். 
</p><p>
• எப்போதும் நேராக நிமிர்ந்து உட்காரவும் நிற்கவும் நடக்கவும் பழகிக்கொள்ளுங்கள். 
</p><p>
• கணினியில் வேலை செய்கிறவர்கள் அதன் திரை, கண் பார்வைக்கு நேர்மட்டத்தில் இருக்குமாறு பார்த்துக் கொள்ள வேண்டும். தலையைத் தூக்கியவாறு திரையைப் பார்க்க வேண்டும் என்றிருந்தால் கழுத்துவலி உறுதியாக வரவாய்ப்பு உண்டு. 
</p><p>
• ஒன்றரை மணி நேரத்துக்கு மேல் தொடர்ந்து தொலைக்காட்சி பார்க்க வேண்டாம். 
</p><p>
• தலையைக் குனிந்துகொண்டே அதிக நேரம் வேலை செய்யக் கூடாது. உதாரணம் - தையல் வேலை செய்கிறவர்கள். 
</p><p>
• கழுத்து அதிக நேரம் ஒரே நிலையில் இருப்பதைத் தவிர்க்க வேண்டும். உதாரணமாகப் படிக்கும்போதும் கணினியைப் பார்க்கும்போதும் தொலைக்காட்சியைப் பார்க்கும்போதும் 20 நிமிடங்களுக்கு ஒருமுறை கழுத்தை வேறு பக்கம் திருப்பி ஓய்வு தர வேண்டும். 
</p><p>
• பேருந்துகளில் பயணம் செய்யும்போது முடிந்தவரை பின் இருக்கையில் உட்கார்ந்து பயணம் செய்வதைத் தவிருங்கள். 
</p><p>
* பயணங்களில் உட்கார்ந்துகொண்டே உறங்குவதைத் தவிருங்கள். முடியாதபோது அல்லது அவசியம் ஏற்படும்போது தலையைப் பின்பக்கமாக சாய்த்துக்கொண்டு உறங்குங்கள். 
</p><p>
• அளவுக்கு அதிகமான சுமையைத் தலையில் தூக்காதீர்கள். 
</p><p>
• உடல் பருமன் வராமல் பார்த்துக் கொள்ளுங்கள்.
</p><p>
• நடத்தல், நீந்துதுல், சைக்கிள் ஓட்டுதல் போன்ற உடற்பயிற்சிகளில் ஒன்றை தினமும் கடைப்பிடியுங்கள். 
</p><p>
• கழுத்துத் தசைகளுக்கு வலுவூட்டும் தசைப்பயிற்சிகளை அல்லது யோகாசனப் பயிற்சிகளைத் தொடர்ந்து செய்வதும் நல்லது. 
</p><p>
• மோசமான சாலைகளில், ஸ்பீடு பிரேக்கர்களில் இரு சக்கர வாகனங்களில் பயணம் செய்யும்போது வேகத்தைக் குறைத்துக் கொள்ளுங்கள். 
</p><p>
• மது போதை புகைப் பழக்கத்தை தவிர்க்க வேண்டும். 
</p><p>
• குத்தூசி சிகிச்சை (அக்குபஞ்சர்), மாக்ஸா எனும் சூடு சிகிச்சை மற்றும் இதமான அழுத்துதல் மூலம் கழுத்து வலி மிக நல்ல நிவாரணம் தரும். 
</p><p>
• நெல் தவிடு / கல் உப்பு ஒரு கைப்பிடி அளவு எடுத்து வாணலியில் வறுத்து சற்று கனமான துணியில் போட்டு மூட்டையாக கட்டி மெதுவாக கழுத்து வலிக்கு ஒத்தடம் கொடுக்கலாம்.  
</p><p>
• தோசைக்கல்லை சூடேற்றி ஒரு டவலை மடித்து அதில் போட்டு பொறுக்கும் சூட்டு பதத்தில் கழுத்தைச் சுற்றி ஒத்தடம் கொடுக்கலாம். 
</p><p>
* இந்த சூட்டு ஒத்தட முறையில் தலைச்சூடு அதிகமாகும் அப்படி ஆனால் இளநீர் வெள்ளரிக்காய் சாப்பிடுங்கள்.
</p><p>
• நொச்சி இலையை நல்லெண்ணெயில் போட்டுக் காய்ச்சி, அதைத் தலைக்குத் தேய்த்து அரை மணி நேரம் கழித்து, வாதமடக்கி (வாத நாராயணன்) இலையைக் கொதிக்க வைத்த வெந்நீரில் குளிக்கலாம். 
</p><p>
• அமுக்கராக் கிழங்கைத் தெளிந்த சுண்ணாம்பு நீரில் குழைத்துக் கொதிக்க வைத்துக் கழுத்தில் பற்றுப்போட்டு வந்தால், கழுத்து வலி குறையும். 
</p><p>
• குப்பைமேனி இலையை எடுத்துச் சாறு பிழிந்து 200 மில்லியளவு எடுத்து, அதேயளவு நல்லெண்ணெயுடன் கலந்து தைலப் பதமாகக் காய்ச்சி கழுத்து வலிக்கு தேய்த்து வந்தால் குறையும். 
</p><h2>
என்ன உணவு?
</h2><p>
புரதம், கால்சியம், வைட்டமின்கள், தாதுக்கள் மிகுந்த பால், பால் பொருட்கள், மீன், முட்டை, இறைச்சி, காய்கறி, பழங்களை உட்கொள்ள வேண்டும். கொள்ளு, சோயா பீன்ஸ், உளுந்து, பீட்ரூட், அவரை, துவரை, பட்டாணி, காலிஃபிளவர், வெங்காயம், வெண்டைக்காய், வெந்தயம், உருளைக்கிழங்கு, கருணைக்கிழங்கு, மரவள்ளிக்கிழங்கு, தண்டுக்கீரை, வெள்ளைப்பூண்டு, முள்ளங்கி, எலுமிச்சை, திராட்சை போன்றவற்றில் கால்சியம் மிகுந்துள்ளது. இந்த உணவு வகைகளில் ஒன்றைத் தினசரி உணவில் சேர்த்துக் கொள்ளலாம். 

உணவு முறைகளில் கவனம் இருந்து, யோகா முறைகளும், எளிய கழுத்து பயிற்சிகளும் எவ்வித பக்க விளைவும் இன்றி கழுத்து வலியிலிருந்து விடுபடலாம். 
</p><h2>
கழுத்துவலி வந்தபின் செய்ய வேண்டியது 
</h2><p>
√ ஆரம்ப நிலையில் உள்ள கழுத்து வலியைச் சாதாரண வலி மாத்திரைகள், களிம்புகளால் குணப்படுத்திவிடலாம். 
</p><p>
√ கழுத்தில் பட்டை அணிந்து கொள்வது, கழுத்துக்கு டிராக்சன் போட்டுக்கொள்வது, பிசியோதெரபி சிகிச்சை போன்றவை பலன் தரும். 
</p><p>
√ அதிக நேரம் ஒரே இடத்தில் உட்கார்ந்து வேலை செய்பவர்கள், சிறிது நேரம் எழுந்து நடந்த பின் வேலை செய்யலாம். குறிப்பாக, கணினி முன் வேலை செய்பவர்கள் சிறிது ஓய்வெடுத்த பின் வேலையைத் தொடர்வது நல்லது. 
</p><p>
√ வாகனங்களை மிதமான வேகத்தில் ஓட்ட வேண்டும். அடிக்கடி பிரேக் போடுவதைத் தவிர்க்க வேண்டும். முடிந்தவரை குறைந்த தொலைவுள்ள பகுதிகளுக்கு நடந்து செல்வது நல்லது. ஒரே இடத்தில் அதிக நேரம் உட்கார்ந்திருப்பதைத் தவிர்க்க வேண்டும். 
</p><p>
√ பிசியோதெரபி மருத்துவர்கள் பரிந்துரைக்கும் கை தேர்ந்த கழுத்து பயற்சிகளை அவர்கள் கூறும் வண்ணம்  செய்து வந்தாலே கழுத்து வலியில் இருந்து முழுமையான தீர்வு பெறலாம். 

நோயின் தன்மையைப் பொறுத்து சிலருக்கு அறுவை சிகிச்சையும் தேவைப்படலாம். இதற்கு எலும்பு சிறப்பு மருத்துவரையோ, நரம்பு சிறப்பு மருத்துவரையோ நேரில் பார்த்து ஆலோசிக்க வேண்டும். 
</p><h2>
கழுத்து எலும்பு தேய்மானமும் தலையணையும் 
</h2><p>
சராசரியாக நாம் தினந்தோறும் ஆரோக்கியமாக வாழ ஆறு மணியிலிருந்து எட்டு மணி நேர உறக்கம் அவசியம் என்று மருத்துவ ஆய்வுகள் தெரிவிக்கின்றன.  
</p><p>
√ நாம் தூங்கும் போது நம் கழுத்து தசைகளும், தோள் பட்டை தசைகளும் சீராக இயங்க தலைக்கு வைத்து இருக்கும் தலையணை முக்கிய பங்கு வகிக்கிறது. 
</p><p>
* நம்மில் பலரும் கழுத்து பிடிப்பால் வாழ்க்கையில் ஒருமுறையாவது பாதிக்கப்பட்டு இருப்போம். அதாவது தூங்கும் போது கழுத்தை கோணல் மாணலாக வைத்து இருந்தால், நரம்பு பிசகு ஏற்பட்டு மறு நாள் படுக்கையில் இருந்து எழுந்திருக்கும் போது கழுத்தை ஒரு பக்கமாக வைத்து நடக்க நேரிடும். 
</p><h2>
கடினமாகும் தலையணை 
</h2><p>
√ நாம் உபயோகிக்கும் தலையணை நாட்கள் செல்லச் செல்ல இறுகி கற்களை போன்று கடினமாக மாறிவிடும். அதோடு மட்டுமில்லாமல், 
</p><p>
√ நம் தலைப் பகுதியின் எடைக்கு ஏற்பவும் நாம் உறங்கும் நிலைக்கு ஏற்ப குழிகள் ஏற்படுவதை கண்டு உணர முடியும். 
</p><p>
இந்த மாற்றங்கள் ஏற்பட நேரிடும் போது தலையணையை மாற்றும் காலம் வந்துவிட்டது என்பதை புரிந்து கொள்ள வேண்டும். 
</p><h2>
மாற்றவில்லை என்றால், 
</h2><p>
√ கற்களைப் போன்ற தலையணையின் மீது வைத்து உறங்கும் போது கழுத்து தசைகள் கடினமாக நேரிடும். இதனால் கழுத்தை சுற்றியுள்ள தசைகளில் சிறுசிறு வலி ஏற்படும். 
</p><p>
√ குறைந்தது ஒரு வருடத்திற்கு ஒரு முறையாவது உபயோகிக்கும் தலையணையை மாற்றுவது அவசியமாகும். இதனால் கழுத்தில் ஏற்படும் தேய்மானத்தை தவிர்க்க முடியும். 
</p><h2>
தலையணை பயன்படுத்தும் முறை 
</h2><p>
√ தரமான இளவம்பஞ்சு போன்றவற்றால் செய்த தலையணைகள் உங்கள் கழுத்தை பதம் பார்க்காது. 
</p><p>
√ படுக்கையில் தலையணையை பயன்படுத்தும் போது மிக உயரமாகவோ அல்லது மிகத் தாழ்வாகவோ இருக்கக்கூடாது. அப்படி இருந்தால் சரியாக ஓய்வெடுக்க முடியாமல் போய்விடும்.  
</p><p>
√ உங்கள் இரண்டு கைகளையும் வணக்கம் கூறுவது போல கைகூப்பினால் எவ்வளவு உயரம் வருமோ அவ்வளவு உயரமே தலையணையின் உயரம் உங்கள் கழுத்துக்குப் போதுமானது.
</p><h2>
தலையணை சரியில்லை என்றால் 
</h2><p>
தொடர்ச்சியாக தவறான முறையில் தலையணையை பயன்படுத்தும் போது கழுத்தை சுற்றி உள்ள தசைகள் தனது இயக்க தன்மையை குறைத்துக் கொண்டு கடினமாக மாறிவிடும். இதனால் கழுத்தின் பின்பகுதி கழுத்தின் இரண்டு பக்கமும் உள்ள தோல் பகுதிகளில் மிகுந்த வலி உண்டாகும். இதனால் கை தசைகளிலும் வலியை ஏற்படுத்தும். இந்த வலியின் மூலக்கூறு பெரும்பாலும் தலையணையில் செய்யும் சிறு மாற்றமோ அல்லது படுக்கையில் மாற்றமோ கழுத்து வலியிலிருந்து பெருவாரியாக மீண்டு வர முடியும். இந்த மாற்றத்தோடு உங்கள் பிசியோதெரபி மருத்துவர் கூறும் உடற்பயிற்சிகளையும் கழுத்துப் பயிற்சிகளையும் செய்துவர நன்றாக மாற்றத்தை உணரமுடியும். 
</p><h2>
தலையணை வைத்து தூங்கும் முறை
</h2><p>
உயரமான தலையணை வைத்துத் தூங்கும் பழக்கம் உள்ளவர்களுக்குப் பெரும்பாலும் இந்தக் கழுத்து வலி வருவதாகக் கூறப்படுகிறது. எனவே, கழுத்து வலி வந்தால், முதலில் தலையணை வைத்துத் தூங்குவதை நிறுத்துங்கள். சமதளமான தரையில் பாய் விரித்துத் தூங்குங்கள். 
</p><p>
மிருதுவான, சிறிய தலையணையைப் பயன்படுத்துங்கள். உங்களுக்கு எப்படிப் படுத்துக்கொண்டால் கழுத்தும் தலையும் வசதியாக இருக்கிறதோ, அப்படிப் படுத்து உறங்குங்கள். 
</p><p>
உங்கள் கண்பார்வை வானத்தை நோக்கியவாறு தினமும் 15 நிமிடமாவது தலையணை இல்லாமல் நேராக படுக்கவும். இது உங்கள் கழுத்து தசைகளை இலகுவாக வேலை செய்ய உதவியாக இருக்கும். முடிந்தவரை வலப்பக்கமும், இடப்பக்கமும் திரும்பி படுக்கும்போது உங்கள் தலைப்பகுதி உடம்போடு நேர்க்கோட்டில் இருக்குமாறு படுத்துறங்க வேண்டும். 
</p><p>
கழுத்தை சுற்றியுள்ள தசைகள் மிக சிறிய தசைகள் என்பதால், எண்ணெய் கொண்டு நீவுதல் போன்ற முறைகளை முடிந்தவரை தவிர்த்துவிட வேண்டும். 
</p><p>
இது போன்ற சிறு சிறு நடவடிக்கைகள் கழுத்து வலியை குணமாக்கவும், மீண்டும் வருவதை தவிர்க்கவும் உதவியாக இருக்கும். 
</p><p>
தலையணை மந்திரம் உங்களுக்கு நல்ல தூக்கத்தை வரவழைக்கும்.


    </p>
</html>