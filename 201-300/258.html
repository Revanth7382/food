<!DOCTYPE html>
<html>
    <title>
        உடல் கழிவுகளை வெளியேற்ற 
        Detoxification
    </title>
    <style>
        h2{
            color:red;
            background: black;
            font-size: 50px;
        }
        p{
            font-size: 25px;
            background-color: blueviolet;
        }
    </style>
    <h2>
        உடல் கழிவுகளை வெளியேற்ற 
        Detoxification
    </h2>
    <p>
        நாம் சாப்பிடும் உணவு கழிவான பிறகு, அது சரியாக வெளியேறாமல் உடலில் தேங்கினால் மலச்சிக்கல் முதல் செரிமானக் கோளாறு வரை ஏராளமான நோய்கள் ஏற்பட அதுவே காரணமாகலாம். அந்தக் கழிவுகள் அல்லது நச்சுகளை நாம் அன்றாடம் உண்ணும் உணவுகளைக் கொண்டே மிக எளிதாக அகற்றிவிடலாம். குறிப்பாக இரத்த நாளங்களில் தங்கியிருக்கும் நச்சுகளை அகற்றினால் புத்துணர்ச்சியோடு செயல்பட முடியும். 
</p><h2>
ஆரோக்கியத்தின் அடையாளம்
</h2><p>
உடல் சுத்தமாகவும் சுகாதாரமாகவும் இருப்பதுதான் ஆரோக்கியத்தின் அடையாளம். அதற்கு முறையான உணவுகளை உண்ண வேண்டியது அவசியம். உணவு முறை மற்றும் வாழ்க்கை முறை மாற்றங்களால் உடலில் கழிவுகள் தங்குவது அதிகரித்து வருகிறது. இதனால் நம்மில் பலரும் பல்வேறு நோய்த் தொல்லைகளுக்கு ஆளாகிறோம்.  

தேவை இல்லாத கழிவுகள் உடலில் சேரும்பட்சத்தில் அடிக்கடி நெஞ்செரிச்சல், ஏப்பத்தின்போது கெட்ட வாடை வீசுதல், மலம் கழித்தல் தொடர்பான பிரச்னைகள், உடல் எடை கூடுதல், வயிறு உப்புதல், சோர்வு போன்ற பல்வேறு பிரச்னைகள் அடுக்கடுக்காய் தலைதூக்கும். இப்படிக் கழிவுகள் சேர்வதற்குக் காரணம், இன்றைய செரிக்க கடினமான உணவு முறைதான். தினமும் காலையில் சிறுநீர், மலம் எளிதாக வெளியேறினாலேயே, அவர்கள் ஆரோக்கியமாக இருக்கிறார்கள் என்று அர்த்தம்.   
</p><h2>
கழிவுகளை வெளியேற்ற
</h2><p>
√ காலையில் கண் விழித்ததும் ஒரு டம்ளர் வெதுவெதுப்பான நீரில் அரை எலுமிச்சைப் பழத்தின் சாற்றுடன் தேன் கலந்து குடித்தால் கழிவுகள் வெளியேறும். இரத்த நாளங்களில் தங்கியிருக்கும் நச்சுகள் அகலும். எடை குறைக்கும் முயற்சியில் உள்ளவர்கள் இதை முயல்வார்கள். அப்போது கெட்ட கொழுப்புகளும் வெளியேற வாய்ப்பிருக்கிறது. ஆனால், இதைக் குடிப்பதால் உறுதியாக எடை குறையும் என்று சொல்லிவிட முடியாது.  
</p><p>
√ இஞ்சியை மையாக அரைத்துச் சாறு எடுத்து வெறும் வயிற்றில் குடித்தால், குடலில் தேங்கியிருக்கும் கழிவுகள் வெளியேறும். சிலர் காலையில் அருந்தும் டீயில் இஞ்சி சேர்த்து அருந்துவார்கள்; அதுவும் உடலைச் சுத்தமாக்கும். 
</p><p>
√ இஞ்சியை நீர் சேர்த்து, காய்ச்சி வடிகட்டி, தேன் கலந்து குடித்தால் கல்லீரலில் கழிவுகள் சேராமலிருக்கும். 
</p><p>
√ முழு நெல்லிக்காயுடன் சிறு துண்டு இஞ்சி, கறிவேப்பிலை சேர்த்து அரைத்து, எலுமிச்சைச் சாறு பிழிந்து, வடிகட்டி, தேன் கலந்து வெறும் வயிற்றில் குடித்தால் மலக்கழிவுகள் வெளியேறும். `நெல்லிக்காய் ஜூஸ்’ என்ற பெயரில் விற்கப்படும் குளிரூட்டி, பதப்படுத்தப்பட்ட பானங்களைத் தவிர்த்துவிட்டு, நாமாக தயாரிக்கும் இயற்கை பானங்களை முற்பகல் வேளையில் அருந்தினால், உடலில் கழிவுகள் தேங்காமலிருக்கும்.  
</p><p>
√ வெள்ளைப்பூண்டு நோய் எதிர்ப்பு மண்டலத்தை வலிமையாக்கும்; உடலில் தங்கியிருக்கும் நச்சுகளை முற்றிலுமாக வெளியேற்றும். எனவே, நமது அன்றாட உணவில் பூண்டு சேர்த்துக் கொள்வது நல்லது. தினமும் இரண்டு, மூன்று பூண்டு பற்களைச் சாப்பிட்டு வந்தால் உடலிலுள்ள கெட்ட கொழுப்புகள் கரைந்து வெளியேறும். 
</p><p>
√ மூன்று அல்லது நான்கு கேரட்டுடன் சிறு துண்டு இஞ்சி, ஒரு சிட்டிகை மஞ்சள்தூள் சேர்த்து அரைத்து, எலுமிச்சைச் சாறு சேர்த்து, மிக்ஸி அல்லது ஜூஸரில் அரைத்து வடிகட்ட வேண்டும். அதனுடன் சிறிது நீர் அல்லது தேங்காய்ப்பால் சேர்த்துக் கொள்ளலாம். இதை வாரம் ஒருநாள் குடித்தால், உடலில் தங்கியிருக்கும் நச்சுகள் வெளியேறும். 
</p><p>
* இதிலுள்ள இஞ்சி வயிற்றைச் சுத்தம் செய்து, நோய் எதிர்ப்பு சக்தி அதிகரிக்க உதவும். </p><p>
* மஞ்சளிலுள்ள ஆன்டிஆக்ஸிடன்ட் கெட்ட கொலஸ்ட்ராலைக் குறைக்கவும், நச்சுகளை வெளியேற்றவும் உதவும். </p><p>
* எலுமிச்சையில் உள்ள ஆன்டிஆக்ஸிடன்ட் நோய்த்தொற்றை உண்டாக்கும் நச்சுக் கிருமிகளை அழிக்கும். </p><P>
* கேரட்டில் உள்ள ஆன்டிஆக்ஸிடன்ட் நச்சுகளுக்கு எதிராகப் போராடும். ஆக, இந்த ஜூஸில் உள்ள எல்லாப் பொருள்களும் நச்சுகளை அகற்றக்கூடியவை. 
</P><p>
√ கடுக்காய் எல்லோருக்கும் தெரிந்திருக்கும். ஆனால் பலர் அதை பயன்படுத்தியிருக்க மாட்டோம். கடுக்காய் நல்லதொரு கழிவகற்றி மட்டுமல்ல, நச்சகற்றி. ஐந்து கிராம் கடுக்காய்த்தூளை வெந்நீரில் கலந்து இரவு தூங்கப் போவதற்கு முன்னர் குடித்தால்  செரிமானப் பிரச்னை சரியாகும்; மலம் எளிதாக வெளியேறும். கடுக்காயைப் போலவே திரிபலா சூரணமும் கழிவுகளை அகற்றும்.  
</p><p>
√ பீடி, சிகரெட் குடிப்பதால் உடலுக்குள் படியும் நிகோடின் நச்சுப்பொருளை வெளியேற்ற அகத்திக்கீரையைச் சாப்பிடலாம். காலையில் நீராகாரம் குடிக்கும் போது அகத்திக்கீரைப் பொரியல் சாப்பிட்டால், நிகோடின் நச்சு எளிதாக வெளியேறிவிடும். அகத்திக்கீரையை மாதம் ஒருநாள் சாப்பிட்டால் போதும். 
</p><p>
√ அன்னாசி, பப்பாளி, உலர் திராட்சை, கொய்யா, சப்போட்டா போன்ற பழங்களை காலை உணவுக்குப் பதிலாகச் சாப்பிட்டால், உடலில் தங்கியிருக்கும் கழிவுகள் எளிதாக வெளியேறும்.
</p><p>
√ இளநீர் குடித்தால் இரத்தத்தில் கலந்துள்ள நச்சுப்பொருள் வெளியேறும்.
</p><p>
√ தேங்காய்ப்பால் குடித்தால், உடலில் உள்ள கெட்ட கொழுப்புகள் கரையும்; நச்சுகள் அகலும்; எடை குறையும். 
</p><p>
√ 200 மில்லி நீரில் இரண்டு தேக்கரண்டி உப்பை கலந்து ஒரே நேரத்தில் குடித்து விட வேண்டும். சிறிது நேரத்தில் வாந்தி உண்டாகும். அவரவர் உடல்நிலைக்கு ஏற்ப மருத்துவ ஆலோசனையுடன் இதை மேற்கொள்வது சிறந்தது. 
</p><p>
√ கழிவுகளை வெளியேற்ற ஆமணக்கு எண்ணெய் மிகவும் சிறந்தது. இது உடலில் உள்ள கழிவுகளை மலத்தின் மூலம் வெளியேற்றி, பசியை தூண்டி உடலுக்கு நன்மை அளிக்கின்றது. பொதுவாக 15 - 30 மி.லி. வரை எடுக்கலாம். இதற்கு அதிகாலை நேரம் மட்டுமே சிறந்தது. வெறும் வயிற்றில்தான் செய்ய வேண்டும். முன்தினம் இரவும், மருந்து எடுத்த அன்றும் மோர்சாதம், பால்சாதம், அரிசி கஞ்சி போன்ற எளிதில் ஜீரணமாகும் உணவுகளை எடுத்துக் கொள்ள வேண்டும். அதிக காரம், மசாலா, புளி ஆகியவற்றை தவிர்க்கவேண்டும்.

எண் சாண் உடம்புக்கு வயிறே பிரதானம்’ என்ற முதுமொழி, உடல் அமைப்புக்கு மட்டுமல்ல, நம் உணவருந்தும் பழக்கத்துக்காகவும் கூட சொல்லப்பட்டதாக வைத்துக் கொள்ளலாம். வயிறு நிறைய, கிடைத்ததையெல்லாம் உண்டு வாழும் நமக்கு, ஏதாவது நோய் வந்து தொல்லை கொடுக்கும் போது தான், உடல் நலத்தின் மீது கவனம் திரும்புகிறது.  
</p><h2>
தினம் சேரும் கழிவுகளை வெளியேற்ற என்ன சாப்பிடலாம்?
</h2><p>
√ இரண்டு நாட்களுக்கு மேல் மலம் கழிக்காமல் இருந்தால், தேவையில்லாத காற்று வயிற்றை நிரப்பி தொப்பை வர வழிவகுக்கும். அதனால், தினமும் காலையில் எழுந்தவுடன் வெந்நீர் குடிப்பதை வழக்கமாக்கிக் கொள்ளுங்கள். உடலிலுள்ள கழிவுகள் சுலபமாக வெளியேறும். மிதமான சூட்டில் டீ, காபி எடுத்துக்கொள்ளலாம். 
</p><p>
√ எளிதில் செரிக்கக்கூடிய நார்ச்சத்து நிறைந்த உணவுப் பொருட்கள், பச்சைப் பயறு, சோயாபீன்ஸ், பழச் சாறு, காய்கறிகள் மற்றும் பழங்களை உணவில் அதிகம் சேர்த்துக் கொள்ள வேண்டும். 
</p><p>
√ மோர், உப்பு மற்றும் சர்க்கரை சேர்ந்த கரைசலைக் குடிக்கலாம். 
</p><P>
√ சாப்பிடுவதற்கு 15 நிமிடங்கள் முன்பு வெந்நீர் அருந்த வேண்டும். 
</P><P>
√வாரம் ஒருமுறை வாழைத்தண்டு ஜூஸ் எடுத்துக் கொள்ளலாம். 
</P><p>
√ அசைவ உணவுகளை நன்றாக வேகவைத்துச் சாப்பிட வேண்டும். 
</p><p>
√ காலை வேளையில் கொழுப்புச் சத்து நிறைந்த உணவுப் பொருட்களைச் சாப்பிடக் கூடாது. 
</p><p>
√ குழந்தைகளுக்கு வேகவைத்த காய்கறி நீர், முளைக்கட்டிய பயறு நீர் போன்றவற்றைக் கொடுப்பதால் சத்துக்கள் கிடைப்பதுடன், செரிக்காத உணவுகளை எளிதில் வெளியேற்றிவிடும். 
</p><p>
√ சர்க்கரை நோயாளிகளைத் தவிர, மற்றவர்கள் இரவில் வாழைப்பழம் சாப்பிடலாம். 
</p><p>
√ சரியான வேளையில் சாப்பிடுவதைப் பழக்கமாக்கிக் கொள்ள வேண்டும். 
</p><h2>
என்னென்ன உணவுகள் சாப்பிடக் கூடாது?
</h2><p>
* சுலபத்தில் செரிக்காத கொழுப்புச் சத்து நிறைந்த உணவுகள், அசைவ உணவுகள், கீரை உணவுகள், தேங்காய் சேர்த்த உணவுகள் போன்றவற்றை இரவில் உண்பதை அறவே தவிர்க்கவும். 
</p><p>
* எண்ணெயில் பொரித்த உணவுப் பொருட்கள், காரம் அதிகமான பண்டங்கள் போன்றவற்றை அதிக அளவில் எடுத்துக் கொள்வதைத் தவிர்க்கவும். 
</p><p>
* தேங்காயில் செய்த பண்டங்களை அதிக அளவில் சாப்பிடுவதைத் தவிர்க்கவும். 

பல்வேறு நோய்களுக்காக நீங்கள் சாப்பிடும் மருந்து மாத்திரைகள் மூலமும் கழிவுகள் சேரும், அது அதிகம் சேரும்போது நம் உடலில் பக்க விளைவாக ஒரு வியாதியை ஏற்படுத்தும். அதனால் அந்த கழிவுகளை அவ்வப்போது வெளியேற்றவும் மேற்கண்ட முறைகள் உதவும்.


    </p>
</html>