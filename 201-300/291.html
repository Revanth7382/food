<!DOCTYPE html>
<html>
    <title>
        பெண்களை விட ஆண்களுக்கு, சிறுநீரக கல் உருவாகும் வாய்ப்பு, மூன்று மடங்கு அதிகம்
    </title>
    <style>
        h2{
            color:red;
            background: black;
            font-size: 50px;
        }
        p{
            font-size: 25px;
            background-color: darkorange;
        }
    </style>
    <h2>
        பெண்களை விட ஆண்களுக்கு, சிறுநீரக கல் உருவாகும் வாய்ப்பு, மூன்று மடங்கு அதிகம்
    </h2>
    <p>
        
இந்நோயாளிகள் தக்காளி, நெல்லி, முந்திரி பருப்பு, வெள்ளரி, கறுப்பு திராட்சையை தவிர்க்கலாம். பால், 250 மி.லி.,க்கு மிகாமல் எடுக்கலாம். எலுமிச்சை ஜூஸ், இளநீர் நிறைய குடிக்கலாம். முள்ளங்கி, வாழைத்தண்டு, சிறுநீர் பெருக்கியாக செயல்படுவதால், பெரும் பயன் உள்ளதாகக் கருத முடியாது. பார்லி, கொள்ளு, பாகற்காய், காரட் சேர்த்துக் கொள்ளலாம். 
</p><p>
ஒருவரின் சராசரி சிறுநீர் அளவு, ஒன்று முதல் ஒன்றரை லிட்டர் வரை இருக்கலாம். கல் உருவாகும் பிரிவினர், 2 லிட்டர் சிறுநீர் வெளியேறும் அளவு, 3 முதல் 4 லிட்டர், தண்ணீர் குடிக்க வேண்டும். 4 மி.மீ.,க்கு கீழ் உள்ள கற்கள், பெரும்பாலும் தானாகவே வெளியேறி விடுகின்றன. 6 மி.மீ.,யை விட பெரியவை, தானாக வெளியேறுவதில்லை. இதற்கு தாராளமாக தண்ணீர் குடிக்க வேண்டும். 
</p><h2>
சிறுநீர் சிக்கல் </h2><p>
 புராஸ்டேட் சுரப்பி, ஆண்களுக்கே உரியது; இனப் பெருக்கத்துடன் தொடர்புடையது. இது, சிறுநீர் பாதையின் அடியில், சிறுநீர்த் தாரையின் முதற்பகுதியை சூழ்ந்துள்ளது. வயது முதிர்ந்தவர்களுக்கு மிகவும் வளர்ச்சி அடைந்த நிலையில், சிறுநீர்த் தாரையை அமுக்குகிறது. இதனால், சிறுநீர் பாதை அடைபட்டு, சிறுநீர் கழிக்க முடியாமல் தேங்கும். அந்நிலையில், உடனடியாக அடைப்பை நீக்க வேண்டும். 
</p><p>
வயதானவர்களுக்கு சிறுநீர் சிக்கல் ஏற்படும்போது, ஆசன வாய்க்குள் விரல் விட்டு பார்த்தால், புராஸ்டேட் சுரப்பியின் இருபக்க மடல்கள் துருத்திக் கொண்டிருப்பதை உணரலாம். அடிக்கடி சிறுநீர் கழித்தல், முயற்சிக்கும்போது உடனடியாக சிறுநீர் வெளி வராதது, சிறுநீர் வெளி வருவதை கட்டுப்படுத்த முடியாதது, சிறுநீர் நின்று நின்று வருவது, நாட்கள் செல்லச் செல்ல, கிருமி தாக்கம் ஏற்பட்டு, சிறுநீர் தொற்றின் அறிகுறிகளாக, சிறுநீர் கழிக்கும்போது எரிச்சல், காய்ச்சல், அடிவயிற்றில் வலி தோன்றுவது என, பாதிப்பை ஏற்படுத்தும். புராஸ்டேட் எந்தளவு வளர்ந்துள்ளது, மலக்குடலின் சீதச்சவ்வை பாதித்துள்ளதா, புற்றுநோய் வளர்ச்சியா என அறிவது அவசியம். 
</p><p>
50 வயதானவர்கள், ஆண்டுக்கு ஒருமுறை பரிசோதனை செய்ய வேண்டும். அறுவை சிகிச்சை தேவைப்படுவோருக்கு, எண்டோஸ்கோபி' சிகிச்சை செய்யப்படுகிறது. முன்னதாக, வழக்கமான ரத்தம், சிறுநீர் பரிசோதனைகளுடன், ரத்தத்தில் யூரியா, கிரியாட்டினின், அல்ட்ரா சவுண்ட் ஸ்கேன் தேவைப்படும். மேலும், சிஸ்டோஸ்கோபி, பை உள்நோக்கல் சோதனையும் செய்யப்படும். இதன் மூலம், பாதிப்புக்கான வேறு காரணங்களையும் அறியலாம்.
</p><h2>
இயற்கையான முறையில் உடல் கழிவுகளை அகற்ற
</h2><p>
*  ஒரு கிளாஸ் மிதமான சூட்டு வெந்நீரில், ஒரு டீஸ்பூன்   விளக்கெண்ணெய், அரை டீஸ்பூன் உப்பு, அத்துடன் பாதி எழுமிச்சம்பழம் பிழிந்து வைத்து, சாதாரண பச்சைத் தண்ணீர் அரை கிளாஸ் குடித்த பின்னர் இதைக் குடிக்க வேண்டும். வாரம் ஒருமுறை காலை வெறும் வயிற்றில் மட்டும் கடைபிடித்தால் போதும். 
</p><p>
* கால் கிளாஸ் இஞ்சி சாற்றை அரை  கிளாஸ் சூடுநீரில் கலந்து அத்துடன் பாதி எழுமிச்சம்பழம் பிழிந்து, ஒரு நாளில் 2 வேளை வாரம் ஒருமுறை குடித்து வந்தால் குடலில் உள்ள அழுக்குகள் நீங்கிவிடும். 
</p><p>
*  திரிபலா பொடியை  ஒரு டம்ளர் மிதமான சூட்டு நீரில் 1 ஸ்பூன் அளவு கலந்து தினம் காலை வெறும் வயிற்றில் குடித்து வர, குடலில் தங்கியுள்ள தேவையற்ற கழிவுகள் அன்றன்றைக்கு வெளியேறி விடும். 
</p><p>
√ மருந்துகளை மிதமான சூட்டில் குடிக்க வேண்டும்.  
</p><p>
இந்த மருத்துவ முறைகள் பாதுகாப்பான முறையாக இருக்கும், மேலும், நம் வயிற்றில் இருக்கும் கிருமிகளை வெளித்தள்ளி, மேலும் கிருமிகளை வராமலும் தடுக்கும் முறை. 
</p><p>
*  குப்பை மேனிச் செடியை வேருடன் பிடிங்கி நன்கு கழுவி சிறு துண்டுகளாக வெட்டி ஒன்றிரெண்டாக  நைத்து சுக்கு, வெள்ளைப்பூண்டு, சீரகம் சேர்த்துக் கஷாயமாக செய்து பருக குடலிலுள்ள கழிவுகள் பேதியாகி வெளியேறும். 
</p><p>
சிலசமயம் அதிக பேதியாக வாய்ப்புண்டு, தண்ணீர் நிறைய குடிக்க வேண்டும், எலுமிச்சை, ஆரஞ்சு ஜூஸ் குடிக்கலாம். மோர் சாதம் சாப்பிட வேண்டும். 
</p><p>
மாறாக தொடர்ந்து வயிற்றுப்போக்கு நீடித்தால் காலதாமதம் செய்யாமல் மருத்துவரை அணுக வேண்டும்.

    </p>
</html>