<!DOCTYPE html>
<html>
    <title>
        தீக்காயம் ஏற்பட்டால்!
    </title>
    <style>
        h2{
            color:red;
            background: black;
            font-size: 50px;
        }
        p{
            font-size: 25px;
            background-color: lightgreen;
        }
    </style>
    <h2>
        தீக்காயம் ஏற்பட்டால்!
    </h2>
    <p>
        தீப்புண் மிகவும் பயங்கரமானது அதே சமயம் வலி மிக்கது. தீப்புண் உண்டான பிறகு தரப்படுகிற சிகிச்சைகளை விட, முதலில் தருகின்ற முதலுதவி தான் மிகவும் முக்கியமானது. வீட்டில் கவனக்குறைவாக ஏதேனும் சமையலறையில் தீக்காயம் ஏற்பட்டாலோ, சூடான பாத்திரத்தை தொட்டதாலோ அல்லது சூடான தண்ணீர் கொட்டியதாலோ தீப்புண் உண்டானால் உடனடியாக என்ன செய்ய வேண்டும் என்று அவசியம் தெரிந்து கொள்ளுங்கள். 
</p><h2>
தீக்காயத்துக்கு முதலுதவி 
</h2><p>
பொதுவாக தீக்காயத்தில் வெப்பத்தைக் குறைப்பதே முதலுதவியின் முக்கிய நோக்கமாக இருக்க வேண்டும். ஆகவே, காயம் ஏற்பட்ட உடல் பகுதியை உடனே தண்ணீரில் மூழ்க விடுங்கள் அல்லது தண்ணீரில் நனைத்தத் துணியால் காயத்துக்குக் கட்டுப்போடுங்கள்.
</p><p>
* தீக்காயத்தைத் தண்ணீரில் எவ்வளவு விரைவில் நனைக்கிறோமோ, அந்த அளவுக்கு விரைவாக காயம் ஏற்பட்ட இடத்தில் வெப்பம் குறைந்து, காயத்தின் தீவிரம் குறையும். அதில் கொப்புளம் ஏற்படுவதும் தடுக்கப்படும். 
</p><p>
* காயம் அதிகமில்லை லேசான வீக்கம் மட்டும் அல்லது எரிச்சல் மட்டும்  இருந்தால், தீப்புண் உண்டான இடத்தை குழாய் நீரில் காட்டிடுங்கள். சுமார் பத்து நிமிடம் வரை குளிர்ந்த நீரினால் காயமேற்ப்பட்ட இடத்தை கழுவிடுங்கள். பின்னர் அந்த இடத்தில் ஐஸ் வைக்கலாம் அல்லது குளிர்ந்த நீர் ஊற்றலாம், ஆண்ட்டிபயாட்டிக் க்ரீம் இருந்தால் தடவலாம். கவனம், காயம் லேசாக இருந்தால் மட்டுமே இப்படிச் செய்ய வேண்டும். 
</p><p>
* அதிக சூட்டினால் கொப்புளங்கள் உண்டாகி அது உடைந்து அதிலிருந்து சீழ் அல்லது தண்ணீர் வந்தால் உடனேயே கழுவிடுங்கள். நன்றாக கழுவிய பின்னர் சுத்தமான துணியைக் கொண்டு மூடிட வேண்டும் 
</p><p>
* உடலில் தீக்காயம் ஏற்பட்டால் முதலில் சருமத்தை குளிர்ச்சியாக்க வேண்டும். காயத்தை சுத்தமாக கழுவிய பின்னர் குளிர்ந்த நீரில் குளித்திடுங்கள். இது உங்கள் மனநிலையையும் மாற்றிடும். 
</p><p>
* சூடான தண்ணீர் கொட்டி விட்டது என்றால் உடனடியாக குளிர்ந்த நீரினால் கழுவி விட்டு அங்கே உருளைக்கிழங்கினை சுத்தமாக கழுவி தோல் நீக்கி காயத்தின் மீது வைக்கலாம். உருளைக்கிழங்கின் தோலினைக் கூட இதற்கு பயன்படுத்தலாம். இரத்தக் காயமில்லாமல் சிவந்திருந்தால் மட்டும் இதனைச் செய்யுங்கள்.  
</p><p>
* தீக்காயம் ஏற்பட்டு சருமம் சிவந்திருந்தாலோ அல்லது அதிக வலியோ எரிச்சலோ உண்டானால் காயத்தின் மீது தயிர் தடவலாம். இது சீக்கிரமே காய்ந்திடும். காய்ந்ததும் மீண்டும் இரண்டாவதாக மூன்றாவதாக தயிர் அப்ளை செய்து வந்தால் நல்ல பலன் கிடைக்கும். 
</p><p>
* தீக்காயம் பட்டு 20 நிமிடம் நாம் தண்ணீரில் அலம்பி பிறகு சோற்றுக் கற்றாழையைத் தீக்காயம் பட்ட இடத்தில் வைப்பது மிகவும் நன்மை தரும். சோற்றுக் கற்றாழை வெட்டி அதனுள் உள்ள ஜெல்லை காயம் பட்ட இடத்தில் தோய்க்க வேண்டும். இது ஒரு சிறந்த குளிரூட்டக்கூடிய ஒரு மருந்தாகும்  ஆகும். கெமிக்கல் கலந்த ஆண்ட்டிபயாட்டிக் க்ரீம் பூசுவதற்கு பதில் இயற்கையாக கிடைக்கும் சோற்றுக் கற்றாழை சிறந்ததாகும். 
</p><p>
* தீக்காயங்களுக்குத் தேன் நல்ல மருந்து. தேனில் இயற்கையாகவே ஆன்டி-பாக்டீரியல் காரணிகள் உள்ளதால் காயங்கள் ஆறவும் வலியை போக்கவும் உதவி செய்கிறது. தீயினால் ஏற்பட்ட காயங்களினால் பொழிவு இழந்து  இருக்கும் தோலை சரி செய்ய தேன் பெரிதும் உதவுகிறது. சிறு தீக்காயங்களுக்குத் தான் தேனை தடவ வேண்டும்.   
</p><p>
* கடுமையான தீக்காயங்கள்மீது காற்று படாமல் மூட வேண்டும். அது வலியையும் கிருமித் தொற்றையும் குறைக்கும்.  
</p><h2>
செய்யக்கூடாதது
</h2><p>
√ சிறுதீப்புண்கள் மற்றும் கொப்பளங்களைக் கையால் தேய்ப்பது அல்லது நகத்தால் கிள்ளுவது தவறு. அப்படிச் செய்வதால் புண் மற்றும் கொப்பளத்தின் உள்ளே கிருமிகள் செல்வதற்கான வாய்ப்புகள் உருவாகும். அந்தக் கொப்புளங்களின் மீது 'ஆன்டிசெப்டிக்' மருந்துகளை வைத்து லேசாகக் கட்டுப்போட வேண்டும். அழுத்தமாகக் கட்டு போடக் கூடாது.   
</p><p>
√ பாதிக்கப்பட்ட இடங்களில் பேனா மையைக் கொட்டுவது, காபி பொடியை வைத்து அழுத்துவது, களிம்பு மருந்துகளைப் பூசுவது தவறு. ரசாயனக் கலவையான பேனா மை, காபி பொடி போன்ற பொருள்களுக்குப் புண்களை ஆற்றக்கூடிய மருத்துவக் குணங்கள் எதுவும் இல்லை. ஆகையால், இவற்றைத் தீப்புண்களின்மீது ஊற்றுவது நோய்த் தொற்றை அதிகரிக்கும். தவிர புண்களைச் சுத்தம் செய்வதிலும் கடினத்தன்மையை ஏற்படுத்தும்.   
</p><p>
√ தீயால் ஏற்பட்ட காயங்களைக் கூர்மையானப் பொருள்களைப் பயன்படுத்தி சுத்தம் செய்வது தவறான அணுகுமுறை. இப்படிச் செய்வது நோய்த்தொற்று அதிகரிப்புக்கு வழிவகுக்கும்.   
</p><p>
√ தீக்காயத்துக்கு சோப் பயன்படுத்தக் கூடாது. இது வலியையும் எரிச்சலையும் அதிகரிக்கும். 
</p><p>
எந்த தீக்காயமாக இருந்தாலும் முதலுதவிக்குப் பின் சிறிதுநேரம் கழித்து மருத்துவமனைக்கு அழைத்துச் செல்வது நல்லது.

    </p>
</html>