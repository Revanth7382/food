<!DOCTYPE html>
<html>
    <title>
        காது வலி / இரைச்சல் / குடைசல் தீர்வு
    </title>
    <style>
        h2{
            color:red;
            background: black;
            font-size: 50px;
        }
        p{
            font-size: 25px;
            background-color: gold;
        }
    </style>
    <h2>
        காது வலி / இரைச்சல் / குடைசல் தீர்வு
    </h2>
    <p>

*  நசுக்கிய பூண்டு பற்கள், 1 டீ ஸ்பூன் வெதுவெதுப்பான நல்லெண்ணெய் இரண்டையும் சேர்த்து காய்ச்சி வடிகட்டி ஆறவைத்து இரண்டு சொட்டு காதில் ஊற்றி வரலாம்.
</p><p>
*  நல்லெண்ணெயில் ஒரு கிராம்பைப் போட்டுச் சூடு செய்து, பின் அந்த எண்ணெயை வாரம் ஒருமுறை வலி உள்ள காதில் 2 துளி விடலாம்.
சித்த மருந்தகத்தில் கிராம்பு தைலம் கிடைக்கிறது அதை பயன்படுத்தலாம்.
</p><P>
*  தூதுவளை பொடியை ஒரு கிளாஸ் தண்ணீரில் போட்டுக் காய்ச்சி ஆறவைத்து அந்த நீரைக் குடிக்கலாம்.
தூதுவளை இலை பசுமையாக கிடைத்தால் துவையலாக அரைத்து தினம் மதியம் உணவுடன் சாப்பிட்டு வந்தால் அனைத்து காது சம்பந்தமான பிரச்சனையும் தீரும்.
</P><p>
* முள்ளங்கிக் கிழங்கின் சாறு 50 மி.லி.யில், இஞ்சி 3 கிராம் சேர்த்துச் சாப்பிடலாம்.
</p><P>
*  கடுகை நன்கு அரைத்து, அதைக் காதுக்குப் பின்னால் பற்று போட்டு வைக்கலாம்.
</P><P>
*  பூண்டின் தோலை உரித்துத் தலைப் பக்கம் கிள்ளிவிட்டுக் காதில் வைக்கலாம், காதுக்குள் போய்விடாதபடி பெரிய பூண்டாக தேர்வு செய்யவும்.
</P><p>
*  தேனுடன் துளசிச் சாற்றைக் கலந்து குடிக்கலாம்.

ஏதாவது ஒரு எளிய மருத்துவ முறையை பயன்படுத்தி பயனடையவும்.</p><h2>
குமட்டல் </h2>
<p>
நாம் சாப்பிட்ட உணவு சரியாக செரிமானம் ஆகவில்லை என்றால், வயிற்றில் கேஸ் சேர்ந்தால், வயிற்றிலிருந்து உணவு சிறுகுடலுக்குச் செல்லும் போது ஏதேனும் தடங்கல்கள் ஏற்பட்டால் குமட்டல்கள் உண்டாகும்.
</p>
<p>
* இஞ்சி, சீரகம், எலுமிச்சை, தேன் இதற்கு தேவைப்படும் உட்பொருட்கள். இஞ்சி ஒரு துண்டு மற்றும் சீரகம் அரை டீஸ்பூன் இரண்டையும் சேர்த்து  சிறிய நெல்லிக்காய் அளவுக்கு விழுதாக அரைத்து எடுத்து அத்துடன் ஒரு டம்ளர் நீர் சேர்த்து கொதிக்க வைக்கவும். இதை வடிகட்டி சிறிது எலுமிச்சை சாறு, தேன் சேர்த்து கலந்து குமட்டல், வாந்தி இருக்கும் போது குடிக்கலாம். 
அல்சர் காரணமாக குமட்டல் இருந்தால் இந்த மருத்துவ முறையை பின்பற்றக்கூடாது.
</p><p>
* கறிவேப்பிலை, பெரிய நெல்லி, வேம்பு, முருங்கை ஆகியவற்றின்  இலையின் காம்புகளை (ஈர்க்கு) மட்டும் எடுத்து, ஒன்றாக சேர்த்து லேசாக தட்டி எடுத்துக் கொள்ள வேண்டும், அரை ஸ்பூன் சீரகம், மிளகு பொடி, சுக்கு பொடி தலா ஒரு சிட்டிகை இவற்றை ஒன்றாக சேர்த்து தேவையான அளவு தண்ணீரில் கொதிக்க வைத்து வடிகட்டி குடிக்கலாம். 
</p><p>
1 பிடி கறிவேப்பிலையை அதன் ஈர்க்குடன் எடுத்து , அரை ஸ்பூன் மிளகு, 1 டேபிள் ஸ்பூன் ஓமம். இவற்றைத் தனித்தனியாக வறுத்து, உப்பு சேர்த்துப் பொடி செய்து வைக்கவும். வயிறு சம்பந்தப்பட்ட எல்லாவற்றுக்கும் இது நல்லது. வயிற்றுப் பிரட்டல் இருந்தால், மோரில் கலந்து சாப்பிடவும், வயிற்று வலிக்குச் சூடான சாதத்துடன் கலந்து சாப்பிடவும்.

ஏதாவது ஒரு எளிய மருத்துவ முறையை பின்பற்றி பயனடையவும்.
</p>
<h2>
வாயுக்கோளாறு  
</h2><p>
பெரும்பாலும் 30 வயதை கடந்தவுடன் பெரும்பாலோனோர் சந்திக்கும் பிரச்சனை வாய்வுத் தொல்லை. இப்போதெல்லாம் 10 வயது சிறுவனுக்கும் வாய்வுத் தொல்லை வந்துவிட்டது. செரிமானத்தில் கோளாறுகள் உண்டாகும்போது அல்லது அமிலங்கள் அதிக அளவு சுரக்கும்போது காற்று அதிகமாக உடலில் உருவாகி தொல்லையை தருகிறது. 

வேலைப் பளு, மன அழுத்தம், நேரம் தவறி சாப்பிடுவது போன்றவை தான் வாய்வுத் தொல்லைக்கு மிக முக்கிய காரணமாகும்.  
</p><h2>
வாய்வு தொல்லைக்கு மருந்து
</h2><p>
தேவையான பொருட்கள் 
</p><p>
பெருங்காயம் – 10 கிராம் </p><p>
சீரகம் – 10 கிராம் (இலேசாக வறுக்கவும்) </p><p>
ஓமம் – 10 கிராம் </p><p>
கடுகு – 10 கிராம் </p><p>
கருஞ்சீரகம் – 10 கிராம் </p><p>
மிளகு – 10 கிராம் </p><p>
திப்பிலி – 10 கிராம் </p><p>
இந்துப்பு – 10 கிராம் (வறுத்துக்கொள்ளவும்)</p><p> 
பூண்டு – 10 கிராம் (நெய்யில் வறுத்துக்கொள்ளவும்) </p>
<p>
மேற்கண்ட சரக்குகளை நன்கு பொடியாக்கி வைத்துக்கொண்டு மாலை அல்லது இரவு உணவுக்குப்பின் வெந்நீரில் அல்லது சுக்குக் கசாயத்தில் ஒன்று முதல் இரண்டு கிராம் அளவு சாப்பிட்டு வர வாயுக்கோளாறுகள் அனைத்தும் தீரும்.
</p><h2>
ஆவி பிடித்தல்..!
</h2><p>
நோய் எதிர்ப்பு சக்தியை அதிகரிக்க சத்தான உணவுகளை உண்பது மட்டுமின்றி, சூரியஒளி குளியல், ஆவி (வேது) பிடிக்கும் முறையை பின்பற்ற சித்தமருத்துவர்கள் அறிவுறுத்தி வருகின்றனர்.
</p><h2>
பாட்டி வைத்தியம்..
</h2><p>
கொரோனா வைரஸ் முதலில் தொண்டையை தான் தாக்கும். பிறகு அங்கிருந்து கிளம்பி நுரையீரலை பதம் பார்க்கும். அந்த வைரஸை தொண்டையிலேயே அழிக்க, ஆவி பிடிக்கும் முறை நல்ல பலன்கொடுப்பதாக கூறப்படுகிறது. 

ஆயுர்வேதத்தில் இதை 'ஸ்வேதனம்' என்கின்றனர். நம் முன்னோர்கள் கையாண்ட பாட்டி வைத்திய முறை ஆவி பிடிப்பது. இதற்கு ஒரு பைசா கூட செலவு செய்ய தேவையில்லை.

செய்ய வேண்டியதெல்லாம், கொதிக்கும் தண்ணீர் உள்ள பாத்திரத்தின் முன்பு தலை குனிந்து உட்கார்ந்து, போர்வையால் மூடிக்கொண்டு ஆவியை சுவாசித்தால் போதும். கட்டாயம் கண்களை மூடிக்கொள்ள வேண்டும்.

ஆவி பிடிப்பதால் கொரோனாவில் இருந்து தப்பிப்பதோடு, அதன் மூலம் கிடைக்கும் நன்மைகளோ பலப்பல. ஆவி பிடித்து நோய்களை விரட்டும் பழக்கம் மக்களிடையே இன்னும் வழக்கத்தில் இருக்கிறது.
</p><h2>
ஆரோக்கியத்திற்கு நல்லது 
</h2><p>
* சுத்தமான நீரில் வேப்பிலை, துளசி, நொச்சி இலை போட்டு நன்றாக கொதிக்க வைத்து ஆவி பிடிப்பது உடல் ஆரோக்கியத்திற்கு நல்லது. தொல்லைப்படுத்தும் சளி, இருமலை விரட்ட, ஆவி பிடித்தால் சுவாசம் தடையின்றி இருக்கும். 
</p><p>
* ஆஸ்துமா, சைனஸ் நோயால் துன்பப்படுவோர், நீரில் எலுமிச்சை அல்லது மஞ்சள் பொடியை கலந்து ஆவி பிடித்தால் தலை பாரம் நீங்கும்.
</p><p>
* காய்ச்சல் இருந்தால் நொச்சி இலையை வேக வைத்து அதனை ஆவி பிடிப்பதால் வியர்வை உண்டாகி காய்ச்சலின் தீவிரம் குறையும்.
</p><h2>
யாரெல்லாம் ஆவி பிடிக்கலாம் 
</h2><p>
தலைபாரம், தலைவலி, மூக்கடைப்பு, நெஞ்சுவலி, தொண்டை கரகரப்பு, தொண்டை கட்டு உள்ளவர்கள், ஆஸ்துமா, கண்களின் கீழுள்ள சைனஸ் வெற்றிடத்தில் நீருள்ளவர்கள், கழுத்து மற்றும் தலையிலுள்ள கபதோஷ வியாதி உள்ளவர்கள் பிடிக்கலாம். மூக்கில் இருந்து நீர் வருதல், வாயில் அதிகம் எச்சில் ஊறுதல், ஆவிக்கு பதில், மூலிகை புகையை பிடிக்கலாம்.
</p><h2>
ஆவி பிடிக்க கூடாதவர்கள் 
</h2><p>
அதிகம் சாப்பிட்டவர்கள், மயக்கம், தலைச்சுற்று உள்ளவர்கள், மது அருந்தியவர்கள், கண் நோய் உள்ளவர்கள், கண்ணில் அழுத்தம் இருப்பவர்கள், வயிற்றுப்போக்கு, மலபந்தம், பசி, தாகத்தோடு இருப்பவர்கள், கோபமுள்ளவர்கள், மாதவிடாய் பெண்கள், மஞ்சள் காமாலை உள்ளவர்கள். இவர்கள் ஆவி மட்டுமின்றி மூலிகை புகைப்பிடிப்பதையும் தவிர்க்க வேண்டும்.
</p><h2>
தினமும் பிடிக்கலாமா 
</h2><p>
ஆவி பிடிக்க தகுதியானவர்கள் தினமும் பிரச்னை தீரும் வரை ஆவி பிடிக்கலாம். கண்களை ஈரத்துணியால் கட்டிக் கொண்டு ஆவி பிடிக்க வேண்டும். ஆவியின் சூடு கண்களுக்கு உகந்ததல்லை.
</p><h2>
செய்முறை என்ன ?
</h2><p>
* வெறும் தண்ணீரை கொதிக்க வைத்தும் ஆவி பிடிக்கலாம். சுக்கு, நொச்சி இலை, புதினா, கொத்தமல்லி விதை இவைகளில் ஏதாவது 3 அல்லது 4 மூலிகைளை ஒரு கைப்பிடி அளவு எடுத்து ஒரு லிட்டர் தண்ணீரில் போட்டு கொதிக்க வைத்து பிடிக்கலாம். 
</p><p>
* தண்ணீருடன் மஞ்சள், மிளகு, எலுமிச்சை, தோல் சீவப்பட்ட இஞ்சி, துளசி இதுவும் போட்டு பிடிக்கலாம்.
</p><p>
* விரலி மஞ்சள், பட்டை, சுக்கு, ஏலக்காய், சித்தரத்தை, கிராம்பை நன்கு இடித்து அடுப்பில் சுட்டு அல்லது கரிக்கணலில் போட்டு புகையை பிடிக்கலாம். 
</p><p>
கர்ப்பிணிகள் மருத்துவ ஆலோசனைக்கு பிறகே ஆவி பிடிக்க வேண்டும்.
</p><h2>
நேரம் காலம் எது 
</h2><p>
காலையில் பல் துலக்கியபின் வெறும் வயிற்றிலும், இரவு சாப்பிட்டு 2 மணி நேரத்திற்கு பின்பும், துாங்குவதற்கு முன்பாக ஆவி பிடிக்கலாம்.
</p><h2>
நிவாரணம் நிச்சயம் 
</h2><p>
ஆயுர்வேதத்தில் வியர்வை உண்டு பண்ணக் கூடிய முறை 4 வகைப்படும். அதில் ஆவி பிடிக்கும் முறை 'பாஷ்ப ஸ்வேதன' முறைகளில் ஒன்று. 

ஆவி பிடிப்பது மூக்கிலுள்ள சைனஸ் துவாரங்களை விரிவடைய செய்து, மண்டையிலுள்ள சளி, நீரை வெளியேற்றுகிறது. மூக்கடைப்பு ஜலதோஷம், சளித்தொல்லை, தலைபாரம், தலைவலி, ஒவ்வாமை போன்றவற்றில் இருந்தும் நிவாரணம் கிடைக்கும்.

கொரோனா காலத்திலும் இம்முறை உகந்தது. வெந்நீர் பருகுதல், மூச்சு, உடற்பயிற்சி சுவாச பாதையை சுத்திகரித்து காற்றோட்டம், இரத்த ஓட்டம் சீராகும். மூச்சு பயிற்சியின் போது வாயை மூடி மூக்கினால் மூச்சு விட வேண்டும்.

ஆவி பிடித்தல் கலைக்கு சித்தர்கள் தனி முக்கியத்துவம்  கொடுத்துள்ளார்கள். அதிலும் கபம் நோய்க்கு மிக சிறந்த மருத்துவம் ஆவி பிடித்தல்.


    </p>
</html>