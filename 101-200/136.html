<!DOCTYPE html>
<html>
    <title>
        சத்துகள் நிறைந்த முள்ளங்கி கீரை சாப்பிடுவதால் ஏற்படும் நன்மைகள் என்ன தெரியுமா?
    </title>
    <style>
        h2{
            color:red;
            background: black;
            font-size: 50px;
        }
        p{
            font-size: 25px;
            background-color: khaki;
        }
    </style>
    <h2>
        சத்துகள் நிறைந்த முள்ளங்கி கீரை சாப்பிடுவதால் ஏற்படும் நன்மைகள் என்ன தெரியுமா?
    </h2>
      <h2>  உடல் எடை குறைய</h2><p>
உடல் எடை கூடுவது எதிர்காலத்தில் பல நோய்களை வரவழைக்கும். உடல் எடை குறைய சரியான ஆரோக்கியமான உணவு முறையை கடைபிடிக்க வேண்டும். உடல் எடை குறைக்க நினைப்பவர்கள் முள்ளங்கி கீரையை அதிகம் சாப்பிடுவது நல்லது. இதில் இருக்கும் நார்ச்சத்து உடலில் கொழுப்பு படிவதை தடுத்து உடல் எடை அதிகரிக்காமல் பாதுகாக்கிறது.
</p><h2>
கண்கள்</h2><p>
நமது உடலில் அதிகம் பாதுகாத்து கொள்ள வேண்டிய ஒரு உறுப்பு கண்கள் ஆகும். கண்கள் ஆரோக்கியமாக இருக்கவும் கண் பார்வை கூர்மையாகவும் இருக்க புரதம் குறைந்த, நார்ச்சத்து நிறைந்த உணவுகளை அதிகம் சாப்பிட வேண்டும். முள்ளங்கி கீரையை அடிக்கடி பக்குவம் செய்து சாப்பிட்டு வருபவர்களுக்கு கண்களில் பாதிப்புகள் ஏற்படாமல் தடுக்கும். கண் பார்வையை கூர்மையாக்கும்.
</p><h2>
மூலம், மண்ணீரல்</h2><p>
நெடுநாட்களாக இருக்கும் மலச்சிக்கல் மூலம் ஏற்படுவதற்கு வழிவகுக்கிறது. மேலும் ஒரு சிலருக்கு அவர்களின் உடலில் மண்ணீரல், கல்லீரல் போன்றவைகளின் செயல்பாடுகளிலும் சிக்கல்கள் ஏற்படுகின்றன. மேற்கண்ட இரண்டு பிரச்சனைகளையும் தீர்ப்பதில் முள்ளங்கி கீரை சிறப்பாக செயல்படுகிறது. தினம் அல்லது இரண்டு நாட்களுக்கு ஒருமுறை முள்ளங்கி கீரை சாப்பிடுபவர்களுக்கு செரிமான உறுப்புகளில் ஏற்படும் குறைபாடுகள் நீங்கும்.
</p><h2>
சிறுநீரகங்கள் </h2><p>
இதயம் எந்த அளவிற்கு முக்கியமான ஒரு உறுப்பாக இருக்கிறதோ, அதற்கு நிகரான முக்கியத்துவம் வாய்ந்த உறுப்பாக சிறுநீரகங்கள் இருக்கின்றன. இதயத்தை காட்டிலும் ஒருவர் சிறுநீரக பாதிப்பு ஏற்படாதவாறு பார்த்துக் கொள்வது மிகவும் முக்கியமாகும். சிறுநீரகங்கள் ஆரோக்கியமாக இயங்க செய்வதில் முள்ளங்கி கீரை சிறப்பாக செயல்படுகிறது. எனவே இக்கீரையை அடிக்கடி சாப்பிட்டு வருபவர்களுக்கு சிறுநீரக சம்பந்தமான நோய்கள் ஏற்படாமல் தடுக்கிறது.
</p><h2>
பூச்சி கடி</h2><p>
இருட்டில் வெளியே செல்லும் போதும், புதர்களுக்கு அருகில் குழந்தைகள் விளையாடும் போதும் சில விஷ பூச்சிகள் கடித்து விடுவதால் நமது தோலில் வீக்கம், அரிப்பு, தோல் சிவந்து போதல் போன்றவை ஏற்படுகின்றன. இந்த பூச்சிக்கடிகளால் சிலருக்கு ஒவ்வாமை ஏற்படுகிறது. முள்ளங்கி கீரையையை பக்குவம் செய்து சாப்பிட்டு வந்தால் பூச்சி கடி விஷம் மற்றும் ஒவ்வாமை நீங்கும்.
</p><h2>
இதயம்</h2><p>
இதயம் நமது உடலில் இருக்கும் முக்கியமான உறுப்புகளில் ஒன்றாகும். இதயம் நலமாக இருந்தால் உடலில் பலமும், ஆரோக்கியமும் இருக்கும். இதயத்தை பலப்படுத்துவதற்கான சிறந்த உணவுகளில் ஒன்றாக முள்ளங்கிக்கீரை இருக்கிறது. எனவே வாரம் குறைந்தபட்சம் ஒருமுறையாவது முள்ளங்கிக்கீரையை பக்குவப்படுத்தி சாப்பிடுவது இதய ஆரோக்கியத்திற்கு சிறந்தது.


    </p>
</html>